<!DOCTYPE html>
<html lang="zh">
<head>
  <meta charset="utf-8">
  <title>車上船頂ｅ溫情  張春凰</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="車上船頂ｅ溫情  張春凰" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2013/09/30/41180337/"
           rel="bookmark"
           title="Permalink to 車上船頂ｅ溫情 張春凰">
          車上船頂ｅ溫情  張春凰
        </a>
      </h1>
    </header>
<aside><time datetime="2013-09-30T11:36:00+08:00">
    九月 30, 2013
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2013/09/30/41180337%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
車上船頂ｅ溫情  張春凰


一.

下班時間， 開向Paris 東爿ｅ市郊外 Noisy le Grand ｅ地下鐵， 逐個 攏目睭瞌瞌 做修護疲勞 ｅ歇睏。

一個少婦 坐di位上 左右晃蕩， 邊仔ｅ人 掠準她deh du-gu。

Liam當時， pong一聲 仆ui頭前去， zit聲 害啊！ 是 昏倒失控ｅ 現象。

全車箱ｅ人 攏斟酌著 她， 有人 趕緊qiu警報 通知列車長 發生 緊急狀況， 列車 也隨停落來 觀照zit位乘客。

當眾人 來到 她ｅ面前， 十嘴九尻川 逐個無閒ci-cap，  zit位乘客 精神過來 講： 「 我 無什麼 大問題 只是有身， 因為 血糖降低， 致使 無力支持， Merci！ 勞力！ 歹勢！ 」

聽著按呢， 當下 閣有人熱心 宣佈 看什麼人 身上有 補給ｅ物件， 結果 糖仔餅、 pang啦 各種點心 一大堆 攏送送過來。

列車停落來 對zit位婦仁人 管顧， 後壁ｅ列車 攏受著影響， mgorh這是 對顧客ｅ 基本看顧， 全車ｅ人 攏感受著 當該按呢！

這是 我ｅ親小妹 拜六早起(2013，0928) 越洋電話 所提起ｅ實事， 也是 拜五 下班ｅ列車 坐di她ｅ邊仔ｅ少婦， 阮受著感動 ga講 我當會ga zit則溫馨故事 寫ho學生看。

為何會提起 zit則 小插曲？ 因為 小妹來電講 我寄去ｅ小包 已經收著a， 內底攏是 故鄉口味ｅ 點心gah乾糧， 三不五時 人di異國 攏會 心悶家園， 家鄉味 或者是 媽媽ｅ手路菜， 攏是 解悶ｅ仙丹。

我 再次提醒 小妹， 可kng一寡 di手袋仔裡， 下班ｅ時 身心疲勞ｅ時， 隨趕緊 小塞一塊！



二.

幾冬前， di一個 義診ｅ場合， 有一位 無見過面 ｅ女士 問過阮： 「 妳deh無閒啥？」

阮回答： 「 無閒deh做 母語ｅ代誌！」

女士 目睭展大蕊 講： 「 oh！ 無簡單！ 前幾工 我有看著 日本NHK 放送一則 真實ｅ故事。」

阮講： 「 oh！ 真趣味囉！ 」

她 認真整理 情緒 了後dor 開始敘述：

有一台船頂， 內底 有 一個 Éire ( Ireland、愛爾蘭 ) ｅ老婦仁人， 她ｅ身體 已經 相當虛弱， 船長過來關懷， 船長 輕聲細說 問講： 「 阿婆 妳按怎？ dor位無爽快？ 」

阿婆 用盡 細漢時以來 食母奶ｅ元氣 講話， mgorh 船長 大約知影 她deh講 鄉音， 是Ericｅ母語， 隨用maikuh宣佈： 「 什麼人 通曉Ericｅ母語， 現此時 有一位 生命有危險ｅ 阿婆 需要人來幫贊， 同時 船頂 若有醫生 請過來幫忙。」

一個 中少年人 過來， 自稱細漢ｅ時 di家鄉gah阿公阿媽 講母語， 應該edang溝通。

透過 中少年ｅ通譯， ziah知影 阿婆自知 可能生命 已經到 盡bong啊！ Mgorh她 有 一個心願， 希望gah她 失散多年ｅ 孫仔 相會， 按呢她dor會 含笑歸西， 一世人 無閣再有 遺憾ｅ代誌。

Hit當陣， zit個 中年ｅ 少年人， 摸著 他胸前ｅ 珮鍊， 珮塊內底 有一張 他細漢時 ｅ相片， 講起 細漢 di家鄉ｅ故事， 兩人 藉著鄉音 心靈相通， 慢慢相認， 原來 他 dor是 她 失散幾十冬 ｅ金孫！

阿婆 因為得著 親情滋潤 zit帖藥方， 也解救著 她ｅ生命！

聽了， 阮 再次 深深體悟著 為什麼講： 母語 是 感情ｅ語言、 母語 是靈魂ｅ語言。

Paris捷運車頂ｅ 溫情小故事 ho阮 觸動著 書寫zit個故事ｅ神經！
</pre>
<p><a class="reference external" href="http://daiqi007.pixnet.net/blog/post/41180337">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-xiao-pin-wen.html">台語小品文</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>