<!DOCTYPE html>
<html lang="zh">
<head>
  <meta charset="utf-8">
  <title>台語文浮世繪   台文與科普想像  張書桓</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="台語文浮世繪   台文與科普想像  張書桓" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2011/06/29/35228151/"
           rel="bookmark"
           title="Permalink to 台語文浮世繪 台文與科普想像 張書桓">
          台語文浮世繪   台文與科普想像  張書桓
        </a>
      </h1>
    </header>
<aside><time datetime="2011-06-29T13:00:00+08:00">
    六月 29, 2011
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2011/06/29/35228151%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
台語文浮世繪


台文與科普想像  張書桓


1.    一、生活中 為何需要思考方法？ (10%)

請舉 二個思考方法 並略述其精意。


(1) 咱每一工生活， 不管是大人、qin-a， 各行各業ｅ人 攏要面對yin生活中ｅ困難gah問題， 這時咱就需要動腦想方法來克服， 咱若知影閣edang用靈活ｅ用各種思考法來思考， 解決問題就會ka輕鬆。


(2)

拿破崙思考法：拿破崙是一個英勇ｅ法國將軍， 一生征戰無數。 伊上出名ｅ就是伊不管何時攏真有信心， 相信家己ｅ能力。 「di我ｅ字典內底， 無&quot;不可能&quot;zit個字」 伊安呢講過。 拿破崙思考法 就是要咱 時時對家己有信心、mtang輕易放棄， 培養一個 親像 拿破崙zit款堅強ｅ心。


Rockfeller思維： Rockfeller是以前上出名 ma是上成功ｅ大企業家。 di hit當時， 雖然伊用了 真濟不法ｅ手段 來拓展伊ｅ石油企業， 壟斷全國市場，mgorh伊做了 真濟企業家mvat做ｅ代誌。 伊收買 伊已經打敗ｅ對手， 擴大家己ｅ事業， 伊ma出真濟錢 做慈善。 Rockfellerｅ例ga咱講， 咱要試看mai「跳出家己ｅ圓」 mtang  ho已有ｅ環境限制， 要用創新ｅ想法 來勇敢冒險。




二、a. 為何需要 以 漢羅並用書寫方式 表達台文？ (5%)

b. 為何 台語需要聽力測驗？(5%)


(a)  di台灣， 台語e-sai講是華語以外 第二大ｅ語言， 大部分ｅ台灣人 就算mvat講， ma小可聽有台語， 但是 台語gorh deh成長當中， 若要保存落來就gan-na一部份愛用口述。 所以 咱若用 漢羅拼音 來寫， 同時e-sai借用音義相近ｅ華語詞， gorh加上羅馬拼音輔助， 就e-sai完成 台語書寫ｅ目標。


(b) 台語是咱ｅ母語之一， di歷史gah文化上有真大ｅ重要性。 日語、 英語等 語言 攏有專門ｅ測驗 來確定 語言能力。 台語ma是仝款ｅ， 而且台語人口 應該 比英語、 日語ka普及， 因此 台語聽力測驗 有伊ｅ必要性， ho咱知影 咱 是m是 真正了解母語。



三、為何需要 台譯 世界經典？ 你對台譯心得如何？


(1) 今a日講台語ｅ口雖然ve少， 生活中台語咱ma常常使用台語， mgorh di文本創作方面猶原是華語佔大部分。 台語na要永久留傳落來， 文字gah冊是ve-sai少。 na翻譯有名ｅ世界經典， 不但e-sai ga台語寫成冊， ziaｅ世界經典真濟人攏知影， ma edang提升 &quot; 讀台語ｅ興趣 &quot;， 對推廣台語 有足大ｅ幫助。


(2) 我di翻譯ｅ時 上大ｅ收穫 就是di翻譯ｅ過程中， e-sai不斷刺激台語ｅ表達方式。 一般ｅ敘述 可能ve-sai直接翻作台語， 要用另外ｅ台語詞才e-sai完成ka自然ｅ台語表達。 我想 這就是各語言 有yin 特別ｅ 韻味gah感覺， 需要咱 來 慢慢體會。



四、Di 《科學怪人》中 請以 下列四個問題論述：

(a)   經典文學ｅ觀點；

(b)   兩性地位ｅ觀點；

(c)   法律制度ｅ觀點；

(d)   科學倫理ｅ觀點；


(a) 經典文學 攏有一個共通點， 就是咱讀了以後， 咱會有一寡想法、 心得，甚至ziaｅ經典文學 會ho世人 真大ｅ啟示。 科學怪人 zit個 充滿想像力ｅ故事， di兩百冬前 就預估了 科學創造生命ｅ可能 gah 社會衝突， di科技發達ｅ今a日來看， 猶原ho人深省。


(b) di hit當時ｅ時代背景來講， 差不多大部分ｅ科學家 攏是查甫， 小說中創造出來ｅ ma是 查甫ｅ科學怪人。 我看冊中ｅ查某人， 真濟 是 個性ka柔弱、受壓抑ｅ， 並無gai大ｅ 影響力。 我想Marry Shelly可能想veh透用寫一種 「男性科學」來表現 當時無平等ｅ 男女地位。


(c) 法律 保障人類ｅ 權益義務 gah 自由平等， 但是對人以外ｅ生物呢？ 科學怪人所創造cuai ｅ怪人物  ma是 活著ｅ一個生命， 卻ho人討厭、 排斥。這ho我想著 gam講 咱ｅ法律 是 為了人類好 就好a？ 誰來 替其他生物 發聲？


(d) 今a日 科學進步， 高科技 不斷發展， di幾年前 已經有科學家 創造出複製羊。 na是有一工 複製人誕生， 咱veh安怎 來面對 呢？ 科學e-sai創造生命， 但是m知影後果。 科學怪人 zit本冊 其實已經預見了 今a日ｅ複製人爭議。



五、(a)《科學怪人》gah 《隱形人》有何異同？

(b) 對當前 塑化劑 DEHP等 毒化國民 遺害健康 你有什麼見解？


(a) zit兩本 攏是 hit當時開創性ｅ 科幻小說， 寫出 科學發展 引起ｅ社會影響。 雖然現在ｅ科技 無一定會 變作hit款， 但是 由 科學怪人 gah 隱形人 兩位人物ｅ一生， 仝款警示著 世世代代ｅ人。


(b) 我想 這不但是 違法gorh傷害人ｅ代誌， ma是 道德倫理ｅ問題。 為著趁錢方便， ga ve-dang食ｅ化學產品teh來做食物， 是非常嚴重ｅ代誌， gam講ziaｅ人攏 無想著 家己ｅqin-a有一工可能會食著？ 我認為 人做什麼代誌 無一定 愛搶第一、 趁大錢， 但是 需要 將心比心， m通傷害別人 來ho家己成功。
</pre>
<p><a class="reference external" href="http://daiqi007.pixnet.net/blog/post/35228151">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-fu-shi-hui.html">台語浮世繪</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>