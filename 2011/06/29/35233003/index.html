<!DOCTYPE html>
<html lang="zh">
<head>
  <meta charset="utf-8">
  <title>台語文 浮世繪 台文gah 科普想像 黃鴻偉</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="台語文 浮世繪 台文gah 科普想像 黃鴻偉" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2011/06/29/35233003/"
           rel="bookmark"
           title="Permalink to 台語文 浮世繪 台文gah 科普想像 黃鴻偉">
          台語文 浮世繪 台文gah 科普想像 黃鴻偉
        </a>
      </h1>
    </header>
<aside><time datetime="2011-06-29T22:57:00+08:00">
    六月 29, 2011
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2011/06/29/35233003%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
台語文 浮世繪

台文gah 科普想像

黃鴻偉


1.    A. 生活中 為何需要思考方法？

b. 請舉 二個思考方法 並略述其精義。


生活中一定會du著 家己無法度解決e問題， 這時陣diroh愛思考解決e方法， 但是， 問題百百種， gan na靠一種思考方法 是無才調應付， 所以， 咱愛學卡濟e思考法， 用vor仝e角度 去面對問題， 最後一定會cue出 一個 完滿e解決方法。

Laconia[拉哥尼亞]思考法是leh講用簡單e字來表現， diorh e dang造成真大e回應， 親像選舉用e口號， 歐巴馬講〝yes ,we can.〞這句話ho美國人e精神團結起來。

Domino[多明諾]思考法是leh講， 若是有一連串e反應， 小小e物件diorh會造成真大e影響， 所以， 咱ve dang忽略微小e物件， 親像大學生leh讀冊， 雖然一工讀落來真少， 但是， 四年了後， 累積起來e知識 是真濟ham真深。


2.    （a）為何需要 以 漢羅並用書寫方式 表達台文？


假使全部 用漢字 去表現台文， 會du著一gua問題， 親像台語ui e音是漢字無法度表達e， 閣有， 讀e人 讀起來會感覺ve順， 所以咱愛用漢羅並用來書寫， an ne問題diorh會解決， 而且， 讀起來ma會感覺親切。


（b）為何 台語 需要聽力測驗？

台語會hiau講， 但是聽ma gai重要， 你若ve hiau聽， 你diorh聽vor別人leh講啥， 你diorh無法度回答別人e問題， 無法度ham人 用台語開講， 而且， 咱阿公阿媽hit輩份e， 攏ma用台語leh講話， 所以，為著友孝阿公阿媽， ma是為著 保存台語文化， 咱愛也hiau聽 ma愛也hiau講，聽有m zia有法度教別人。 Sin suah講一leh， 台語聽力測驗e時陣 e dang聽看mai正確e音安怎唸， m tang家己唸m對閣繼續m對落去。


3.    為何需要 台譯 世界經典？ 你對台譯心得如何？

讀中文冊是學中文siong好e方法； 讀英文冊是學英文siong好e方法。 工款e道理， 若是veh學台語， diorh愛讀台語冊。 世界e人siong愛讀e冊diorh是各國e經典， 所以 一本經典 可能包含 真濟翻譯本， 照安ne看起來， ve sai無台灣e母語：台語。 為著保存文化ham學台語， 咱需要台譯經典來幫助。

Qua leh翻譯經典e時陣， 是感覺真快樂e， 因為想著 這是為著veh保存台語文化， qua diorh想veh ga完成， 自小漢qua di厝diorh全部用台語ham厝內e人講話， qua感覺台語e dang ho厝內人e意識更加團結， 而且講起來真親切。 雖然翻譯e過程 ma是有du著問題， 親像這leh字ve hiau翻， m gorh qua盡量去翻出來， 最後ma是完成a， ho老師改出來了後 閣有發現家己m對e， 家己diorh會記起來， 提醒家己以後ve dang閣錯di仝款e字a！


4.    Di《科學怪人》中 請以 下列四個問題論述：


（a）經典文學e觀點：

Di經典文學方面， zit本冊充滿著 恐怖， 血腥e畫面， 所以並vor贊成qin-a去讀。 M gorh， zit本小說寫了ve vai， 劇情e安排、 故事e發展、料想ve到e結局， 引領quan進入這本冊e情境， diorh親像 咱家己是主角， 一切攏發生di咱e面頭前， 隨著故事來冒險， ho咱讀起來真驚hiann，m gorh真趣味， 所以伊確定是一本ve vai e經典喔！


（b）兩性地位e觀點：

科學怪人內面 所使用e觀點 大部分是男性e觀點， 其實，ui古早到現代， 科學e領域差不多攏是查甫leh掌管e， 真少有查某， 所以講到科學領域自然diorh會想到查甫， 造成有關科幻e小說 差不多攏是 用男性e觀點來寫， 未來 是m是 會用查某e觀點來寫 值得期待。


（c）法律制度e觀點：

科學怪人是複製出來e生物， 所以di法律上 到底是m是 算一個獨立e個體， 這ho qua想著複製人e問題， 複製人hong製造出來 其中一個目的是veh用伊e器官， 但是， 用伊e器官 diorh表示 愛伊e生命， di法律上， 安ne gak有算犯殺人罪， 這e法律問題 值得思考。


（d）科學倫理e觀點：

仝款是複製人e問題， 今na日 若是有複製人， 伊e面貌ham hong複製e人一模一樣， 安ne yin厝內e人 是veh安怎稱呼 hit個複製人， 閣有，法律規定近親ve dang結婚， m過， 複製人ham yin a vor血緣關係a， 所以是e dang結婚？ 但是 結婚了後e 種種倫理問題是 veh安怎面對， 這e倫理問題 值得思考。


5.    （a）《科學怪人》gah《隱形人》有何異同？

仝：1.攏是科幻小說。

2.內面e主角 攏為著追求 科學e突破 所以 發明出 創新e物件。

3.故事e結局 攏是用悲劇結束e。

4.攏是 用男性觀點去寫。


Vor工：1.科學怪人有好e一面， 親像科學怪人想veh一個家庭e愛； 隱                形人gan na攏是壞e想法nai nia。

2.科學怪人e科學家 為著追科學怪人， 表現出 辛苦e一面； 隱形人e主角 為著做歹代誌 去cong di人，表現輕鬆e一面。

3.科學怪人e結局是兩敗俱傷； 隱形人e結局是主角ho村民pah死。

4.科學怪人e科學家 想veh ham上帝仝款造人； 隱形人e主角是想 veh報仇。


（b）對當前 塑化劑 DEHP等 毒化國民 遺害健康 你有什麼見解？

塑化劑di保鮮膜內底存在真厚， 咱用完保鮮膜diorh dan掉， 伊會hong送去燒掉， 燒e過程 若出差錯， 伊diorh會釋放 真毒e物件 入空氣中， hit leh物件叫做：戴奧辛。 人若接觸著， 會產生文明病， 親像心臟病、 糖尿病等等， iau閣有， 塑化劑 會造成 內分泌失調， 然後造成不孕、 流產、 精子不足等等，  所以 塑化劑 對人e身體 來講， 是 一種接觸濟了後 會傷害身體e物件。 最近， 聽新聞leh講， lu來lu濟e飲料hong發現有塑化劑， 所以為著咱家己e健康， 應該要減lim飲料ziah對， 其實， lim水本來diorh真健康a， 而且， 水閣比飲料e dang止嘴焦leh。
</pre>
<p><a class="reference external" href="http://daiqi007.pixnet.net/blog/post/35233003">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-fu-shi-hui.html">台語浮世繪</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>