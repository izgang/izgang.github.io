<!DOCTYPE html>
<html lang="zh">
<head>
  <meta charset="utf-8">
  <title>台語文浮世繪    許庭瑋</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="台語文浮世繪    許庭瑋" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2011/06/29/35226735/"
           rel="bookmark"
           title="Permalink to 台語文浮世繪 許庭瑋">
          台語文浮世繪    許庭瑋
        </a>
      </h1>
    </header>
<aside><time datetime="2011-06-29T09:02:00+08:00">
    六月 29, 2011
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2011/06/29/35226735%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
台語文浮世繪

許庭瑋




1. 生活中為何需要思考方法?

請舉兩個思考方法並略述其精意。


因為有時陣， 咱會無法度 用咱ｅ方式解決問題。 Na是一直用家己ｅ方法， 一定會有咱無法度想出 解決方法ｅ代誌發生。 Zzit個時陣， 咱diorh edang參考別人 是按怎 思考gah解決問題。 知影別人是按怎思考， 若是du著仝款ｅ問題， diorh知影如何思考。 用無仝款ｅ方法思考， ui無仝款ｅ角度 看問題。


囚犯思考法：

Na是家己無能力完成一ｅ代誌， diorh veh借別人ｅ能力 幫助咱完成zit個代誌。 有能力ｅ時陣， ma edang交hong比咱卡qauｅ人作， 代誌diorh ho完成a閣卡水。


Alexander思考法：

舊ｅ放ho去， mai ho 舊有ｅ思考方法限制diau。 跳脫一般人 定定陷入ｅ思考陷阱，用無仝閣無受限制ｅ思考， cue 著解決方式。



2. a. 為何需要 以 漢羅並用書寫方式 表達台文?

b. 為何需要 台語聽力測驗?


a.

na是完全攏是拼音， 看起來會花花ｅ，攏是外國字。 leh讀ｅ時陣，diorh需要卡濟時間來了解意思。 iau m gorh， 完全攏是漢字ｅ時陣， 有一寡台語ｅ話 無法度正確ｅ用漢字表示。 所以取二家好處， 漢羅並用。


b.

聽力測驗幫助 我知影我對別人講ｅ話edang了解到siann mih程度。 知影有siann mih需要加強ｅ， ziann ve聽無 別人講ｅ台語。


3. 為何需要 台譯世界經典? 你對台譯心得如何?

台譯世界經典edang ho慣習用台語思考ｅ人gah看無中文gah外文ｅ人 讀經典文學ｅ機會。 ho yin快速了解 冊ｅ內容。 另外一方面， 對推廣台文書寫ma有功勞。 ho veh學習台文ｅ人練習ｅ機會。


我感覺台譯是一件真辛苦ｅ代誌， gah寫冊仝款， veh一直修改到ho人看起來 真通順，文字ma vedang失去原味。 但是zit種代誌diorh ganna 翻譯家仝款， 想來ma真厲害。



4. Di 《科學怪人》中 請以 下列四個問題論述：

(a)經典文學ｅ觀點

(b)兩性地位ｅ觀點

(c)法律制度ｅ觀點

(d)科學倫理ｅ觀點


(a)

科學怪人di文學上， 作者對景色ｅ描寫gah氣氛ｅ營造攏真gau。 伊運用真濟文字去描寫週圍ｅ風景。 Zit個小說 di科幻小說ｅ領域 是先驅者， 作者ｅ題材新en， 為後世建立典範。


(b)

Elizabeth gah Justine 攏ho Victor inn兜收養， Elizabethｅ角色親像童養媳。 代表zit時陣ｅ女性地位vor男性高。J ustine更是去Victor yin兜 做女傭， ma是卡無地位。


(c)

雖然Justine有真大ｅ嫌疑， 但是無伊行凶ｅ證據。 最後Justine ia是ho判死刑， 這說明當時陣ｅ法庭真主觀， 只要逐家攏認為有罪 diorh是有罪。 對細節vor深入調查， edang解決diorh卡緊解決。


(d)

Victor只是veh滿足伊創造ｅ快感， 盡心盡力工作， 完成了後 卻無負淡薄a責任。 放怪人自生自滅 一點點仔ｅ品德 攏無。 這就親像一寡科學家， 享受發明ｅ快感， 卻vor想著後果仝款。





5.  (a)《科學怪人》gah《隱形人》有何異同?

(b)對當前塑化劑DEHP等 毒化國民 遺害健康 你有什麼見解?


(a)

異：

科學怪人 m是 伊家己想veh生出來，伊只是無奈ｅhong創造出來， m是家己願意ｅ。

隱形人 卻是 伊家己努力研究， cue著方法 ho別人vedang看著伊。 伊是家己甘願ｅ。

同：

Yin攏是 世界上 獨一無二ｅ生物。 過著gah正常人vor仝款ｅ生活。 攏想cue著ho家己滿足ｅ生活方式， 但是攏失敗a。


(b)

黑心ｅ生理人 為著 veh 趁錢 veh ho口感更加好， 卻ga對人有害ｅ成分加落去。 Zit款行為實在是令人生氣， 傷害消費者ｅ健康 閣趁咱ｅ錢， 這實在是無道德。 商人雖然veh趁錢， ma是要用 卡正當ｅ方式 才對。
</pre>
<p><a class="reference external" href="http://daiqi007.pixnet.net/blog/post/35226735">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-fu-shi-hui.html">台語浮世繪</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>