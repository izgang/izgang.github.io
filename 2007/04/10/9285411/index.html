<!DOCTYPE html>
<html lang="zh">
<head>
  <meta charset="utf-8">
  <title>我看到e韓國          張金澤</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="我看到e韓國          張金澤" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2007/04/10/9285411/"
           rel="bookmark"
           title="Permalink to 我看到e韓國 張金澤">
          我看到e韓國          張金澤
        </a>
      </h1>
    </header>
<aside><time datetime="2007-04-10T03:37:00+08:00">
    四月 10, 2007
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2007/04/10/9285411%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
我看到e韓國          張金澤


di 2006年7月2號hit一工，un gui 家伙a做伙去做一le 標準e觀光客，可能ghun zit 團e人大部份攏抱著出去cit  tor  e 心情，也m gor ghua 卻是抱著出國遊學e心情去e，雖然講一zua e 學費有dam-bor-a 貴(差不多愛開十萬元)，也毋gor 會當gui 家伙a做伙giann，ma是袂bhai，而且gor有人處理食、住、行、娛樂e問題，開一寡仔錢也是應該e。


ghua認為應該紀錄落來e 毋是hia 有啥麼好sng，反倒是hia 有啥麼特殊e人文氣象，以下是ghua di 五工內看到e物件，希望gah 大家做伙分享。


an 導遊e說明中了解，韓國人di食e方面比較卡偏向鹹、酸gah  hiam e 口味，原因是in  guann  人e 時間卡長，致使種作e時間無夠，因此無法度親像熱帶地區e國家會當四季種作，所以足濟蔬菜必須用重鹹lue  sinn，但是suah dui in國民e健康造成危害，根據 in 醫學研究結果，韓國人e 十大pua-benn e 排列第一名是胃病，zit點in  e 政府實在需要思考一le a 改進e方法。


民族意識非常高。其實 zit 點di 非常濟e所在攏看會 dior，舉例來講可能會gorh  ka 清楚。


di 入海關e所在( Immigration ) 標示牌上頭寫「Non Korea」，di  ghua e 觀念中所知影，外國人e 英語應該是「Foreigner」，毋是「非韓國人」，zit 點實在ho ghua bhor 法度理解，偏偏in 中文e註解是「外國人」(簡體字)，所以基本上di in e 血肉當中，隱藏真大e 意識藩籬。


替阮服務e嚮導是華僑，本籍是大陸e 山東省，di in 三代前e祖先為著bheh討生活，zuann 搬山過海gau  zia，但是di「金卜熙大統領」e要求下所有e華僑必須攏總改作韓國人e姓，無zia  dor  bhe  凍有投票權，dit zia看到單一民族性e凍霜。


一般e手機仔只要抽換內底e SM卡dior 會使使用，但是in zit le 國家e通信規定是必須di手機內底燒入身分證號碼gah 基本資料，如此才會使ka電話，驚死人m-zia-a 呢？雄雄ho ghua 想到一齣科幻e電影hor做「X戰警」，內底全部e人攏總ho 人做記號，走到due dor ho 人跟蹤，實在一點隱私權 dor bhor，但是zit le國家e老百姓反倒是歡喜gah，實在zin奇怪。


其他國家品牌e手機完全扑bhe 入來，因為全國e老百姓攏總愛用in國產e物件，親像Nokia、易利信、Motorola等等牌子完全看bhe dior，實在無簡單；iau擱 有，in國內e 汽車竟然也全部是國產e，真正m知阿呢甘好？


愛面子e慣勢


為著ho in ne囡仔以後有好e前途gah 事業，每一個囡仔平均逐個月e學費將近台票(NT)五萬元，問嚮導為啥麼愛hia ni ze，伊回答講無法度啊，別人an呢做，ghua 只好due le 做，bhe凍輸人。


清溪川整治工程：dit zia 必須說明一件代誌，zit 條溪di古早時陣兩爿攏有kia家，但是後來為著現代化e需要，只好在溪頂起道路，而且擱di路e頂面加砌一條公路，來舒緩交通e問題，m擱下腳e溪水sua 無法度看到天日，後來為著眾人e生活品質來設想，只好又擱將頂頭gah 下底e路全部ka掉，heng zu 時sua想到源頭e水zin tai-gor，所以又gorh用大粒moda 抽漢江e水送入清溪川，目前真正足濟人di hia deh sng，m-gor逐冬 e 費用實在驚死人，dor 愛億來億去才e-dang維持現kong。


di 路途當中，有zit  le 少年家diann  diann替大家搬物件、攝影，尾啊zia 知伊攝影e相片bheh 賣人，一張相片ha台票150元，驚倒人，dor 毋是kong 金sunn5 呢。大家攏議論紛那會hiah貴，實在毋願意做kong仔買hiah-nih-a貴e物件。尾啊zit le 少年家ga 阮算錢e時陣面 ciunn 真歹看，未輸是阮欠伊錢呢？




道謝張老師ho 我 e 指導gah 感動，ho 我有勇氣gah 能力用母親e 話寫作，魯lat。














-----
more
</pre>
<p><a class="reference external" href="http://daiqi007.pixnet.net/blog/post/9285411">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/uncategorized-articles.html">Uncategorized Articles</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>