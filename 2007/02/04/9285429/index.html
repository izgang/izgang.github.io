<!DOCTYPE html>
<html lang="zh">
<head>
  <meta charset="utf-8">
  <title>上親e聲音　　林洵妤</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="上親e聲音　　林洵妤" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2007/02/04/9285429/"
           rel="bookmark"
           title="Permalink to 上親e聲音 林洵妤">
          上親e聲音　　林洵妤
        </a>
      </h1>
    </header>
<aside><time datetime="2007-02-04T02:20:00+08:00">
    二月 04, 2007
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2007/02/04/9285429%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
上親e聲音 林洵妤  台語現代文選～母親節




ui細漢開始，dio有zit leh聲音di咱e身邊，gah咱講『乖，ai食飯喔！』『乖乖睏喔！』，gau zit-ma zit leh聲音猶原常常出現di咱耳孔邊『家己出門在外ai 小心，三dng ai 食…』這dio是媽媽e聲音。


二十幾年來，雖然咱ma大漢啊、媽媽e皺紋ma gorh kah濟，mgor無變e是媽媽e聲，hit份偉大e親情gah關愛源源ve絕。無論咱dam sia-mi所在，永遠是媽媽掛念e寶貝仔giann。


大部分人一定有這款e經驗，當咱心情vai e時陣，一通電話ka轉去，媽媽一聲『喂』，目屎馬上len下來，這是一款奇妙e感覺，雖然無看到人，mgor聽到上親e聲gang kuann edang ho咱感到安全gah溫暖，這份無形e心靈感應，是上帝創造人類上din貴 e寶物。


母親是守護咱e天使，永遠kia di咱e面頭前，帶領咱向前行，保護咱無受傷害，永遠用伊上親e聲音，指引方向、提醒咱一寡a伊行過感覺ai注意e所在。雖然我感受到媽媽e辛苦，mgor母親e心情，真正是ai做過e人才有法度體會。


母親節u gorh gau啊！每年gau zit leh時陣，電視定定報導相關e新聞，足濟e康乃馨gah禮物。Mgro，母親e辛苦m na一天，是一世人，所以感謝gah感恩是隨時攏ai kng di心肝底。


咱永遠e qi li媽媽e聲音，媽媽e面容，不論大環境安怎改變，無變e是這份可貴親情ham媽媽上親e聲音！














-----
more
</pre>
<p><a class="reference external" href="http://daiqi007.pixnet.net/blog/post/9285429">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/uncategorized-articles.html">Uncategorized Articles</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>