<!DOCTYPE html>
<html lang="zh">
<head>
  <meta charset="utf-8">
  <title>感念母恩         王昭堂（陳緣代筆</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="感念母恩         王昭堂（陳緣代筆" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2007/05/22/9285418/"
           rel="bookmark"
           title="Permalink to 感念母恩 王昭堂（陳緣代筆">
          感念母恩         王昭堂（陳緣代筆
        </a>
      </h1>
    </header>
<aside><time datetime="2007-05-22T03:02:00+08:00">
    五月 22, 2007
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2007/05/22/9285418%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
感念母恩         王昭堂（陳緣代筆）


阿母出生在朴仔腳大槺里，自細家貧閣失去父母，小小年紀就愛負起照顧六、七個gorh kah細漢ｅ小弟小妹，因此養成勤儉骨力ｅ個性。


嫁ho阿爸以後，為著改善生活，翁仔某總是比過去gorh kah拍拚，因為一切攏愛靠家己，加上囡仔一個一個出世，開銷變大，無讀冊ｅ阿母只有以gorh kah濟ｅ時間做kangkue，m管是早期due阿爸做豆油、醬菜，抑是後來ｅ豆奶gah包仔、饅頭，攏是遐認真拍拚，因為阿母比什麼人攏gorh kah知影勤儉骨力是唯一edang改善生活ｅ方法。


家己大漢了後，每擺聽人講起阿爸、阿母「勤儉」、「干那知影一直做kangkue，攏m甘開錢享受」，竟然會感覺歹勢無面子…。Ma vedang思考「如果若無阿爸、阿母ｅ勤儉，那有能力裁培四個序細」？一直到ga家己結婚、生囝，才體會父母的心情，ma慚愧【cam-kui】家己ｅ無知。


阿母自細就di艱苦ｅ環境成長，結婚了後為著一家大細，gorh due阿爸辛苦拍拚，無時間好好gah囝兒序細相處、更加無時間注意家己ｅ身體，所以di七、八年前身體開始lam，四界看醫生、食藥仔攏無效，後來連續接受龍骨開刀、心臟開刀、目睭開刀…，ui林口ｅ長庚病院到朴子長庚病院，最後五、六年，攏di朴子長庚病院來來去去。多謝二個小弟陪在阿母ｅ身邊，尤其胞弟阿雄，付出ｅ精神gah體力是無法度用簡單ｅ言語形容，相信ma是阿母上大ｅ安慰。


人講「樹欲靜而風不止，子欲養而親不在」，雖然五、六年來，ma是新竹朴子來來去去，但是自細gah阿母互動真少，每擺轉來，總是坐di伊ｅ身邊，用學來無外成熟ｅ技術ga阿母按摩，用無外契合ｅ話語問安，看著阿母愈來愈退化ｅ身體，雖然m甘，卻是無法度以適當ｅ言語表達，這是我對阿母上大ｅ遺憾。


寫di阿母將veh離開人間ｅ時


















-----
more
</pre>
<p><a class="reference external" href="http://daiqi007.pixnet.net/blog/post/9285418">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/uncategorized-articles.html">Uncategorized Articles</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>