<!DOCTYPE html>
<html lang="zh">
<head>
  <meta charset="utf-8">
  <title>路gah我  鄭羽庭</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="路gah我  鄭羽庭" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2012/07/17/37782015/"
           rel="bookmark"
           title="Permalink to 路gah我 鄭羽庭">
          路gah我  鄭羽庭
        </a>
      </h1>
    </header>
<aside><time datetime="2012-07-17T18:12:00+08:00">
    七月 17, 2012
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2012/07/17/37782015%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
網路gah我  鄭羽庭

網路對我來講， 有足濟路用。edang寄批、收批、 找資料、 sng facebook、看電視節目gah電影、 買物件……等等， 生活當中 有足濟代誌 攏esai使透過網路完成。

以寄批gah收批來講， 有網路， 咱diorh esai利用 咱隨寫email 別人隨收著email ｅ效率 來完 成任何需要gah別人溝通ｅ事務， m免閣透過重重ｅ郵局gah郵差 替咱送批， 白白浪費兩個人 足濟時間。

以找資料來講， 有網路， 咱diorh esai利用 google找著咱veh找ｅ任何資料。 m管是台灣網站， 也是外國網站， 只要有網路， 全世界ｅ網站 親像全世界ｅ圖書館 攏di咱兜， veh知影全世界ｅ資料 攏m是問題。

以sng facebook來講， 有網路， 咱diorh esai利用facebook gah咱ｅ朋友開講。 m管朋友 現今是di台灣也是外國， 只要有網路， 咱隨時攏找會著伊。Bhe像講電話需要開錢，也是飛去伊住e所在才找e著伊，網路ho 咱跨過時間ga地區聯絡咱ga朋友e感情。

以看電視節目gah電影來講， 有網路， 咱diorh esai開電腦 看咱想veh看ｅ影片。 無限節目播出ｅ時間 也免開電影票錢， 只要點二下 咱有興趣ｅ影片名稱， 影片diorh會走出來ho咱看， 無甲意也會使隨時刪掉， 完全配合咱e興趣gah心情。

以買物件來講， 有網路， 咱diorh esai坐di厝內 慢慢仔選甲意ｅ物件。大日頭m 免出門、 半暝也m 免出門， 物件隔幾工diorh會送來咱厝， 看了無甲意也esai di七工內退貨， 替咱省去足濟seh街ｅ氣力。

網路提供ho我算ve清ｅ方便， 頂面講ｅ 攏已經變做我ｅ生活。 若是無網路， 生活足濟代誌 會變gah足無方便， 我已經無法度生活di 無網路ｅ世界，可見網路ｅ重要性 對現代人hiah-nih大。
</pre>
<p><a class="reference external" href="http://daiqi007.pixnet.net/blog/post/37782015">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-fu-shi-hui.html">台語浮世繪</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>