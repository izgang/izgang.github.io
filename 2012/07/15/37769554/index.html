<!DOCTYPE html>
<html lang="zh">
<head>
  <meta charset="utf-8">
  <title>網路gah我  胡祐瑄</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="網路gah我  胡祐瑄" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2012/07/15/37769554/"
           rel="bookmark"
           title="Permalink to 網路gah我 胡祐瑄">
          網路gah我  胡祐瑄
        </a>
      </h1>
    </header>
<aside><time datetime="2012-07-15T12:30:00+08:00">
    七月 15, 2012
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2012/07/15/37769554%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
網路gah我  胡祐瑄

若是問“對一個大學生來講， 有什麼 是 生活中真重要e物件?” 有人會講”是機車，有機車ziah edang四界去sng”； 有人會講“是錢， 有錢ziah ve什麼攏無”；有人會講“是冊， 有冊ziah edang  ho家己了解e物件 比別人濟”， 若是teh zit個問題問我，我會講“是網路”。

網路是一個真重要e發明， 伊e出現改變了人類e生活。 伊將全世界攏連起來， 咱edang坐di家己e電腦前， gah住di台北e朋友講話， 看日本e親情hit張相片， 查美國籃球比賽e分數。 對足濟人來講， yin e生活是離ve開網路e， 對身為一個大學生e我來講，  ma是仝款。 Di我想veh放鬆心情e時陣， 我會用網路找音樂、 小說； di我想veh認真讀冊e時陣， 我會用網路找資料、 gah別人討論問題； di我想veh 關心朋友最近e生活e時陣，我會用網路 找伊開講、 看伊e facebook。 網路ho我足濟e方便， 伊是我生活內底vedang欠缺e物件。

雖然， 網路zit個虛擬世界真便利， 但是， 咱ve dang因為有網路diorh ve記得現實世界內底e一切。 早起e第一件代誌 m是坐去電腦前，是gah為我準備早頓e阿母講qau早；天氣好e時陣，是gah朋友去拍球， m是坐di電腦前sng線上遊戲； 有無熟識e人veh找我出去， 愛有警覺e心， ve dang隨便答應。

對現代人來講， 網路e方便 ho咱真濟好處， 但是ma 因為按呢， 顛倒人gah人e關係疏遠a， 網路犯罪出現a， 這攏是咱無甲意愛看著e情形。 所以，咱真濟愛好好思考網路對生活e影響gah意義， 若是e dang di虛擬gah現實之間找著一個平衡， 網路diorh是ho咱e生活閣卡精彩 是現代人ｅ好物件。
</pre>
<p><a class="reference external" href="http://daiqi007.pixnet.net/blog/post/37769554">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-fu-shi-hui.html">台語浮世繪</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>