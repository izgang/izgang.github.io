<!DOCTYPE html>
<html lang="zh">
<head>
  <meta charset="utf-8">
  <title>印地安故事集-2  拍獵人gah禿鷹   DCH編著</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="印地安故事集-2  拍獵人gah禿鷹   DCH編著" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2012/08/27/38000759/"
           rel="bookmark"
           title="Permalink to 印地安故事集-2 拍獵人gah禿鷹 DCH編著">
          印地安故事集-2  拍獵人gah禿鷹   DCH編著
        </a>
      </h1>
    </header>
<aside><time datetime="2012-08-27T15:30:00+08:00">
    八月 27, 2012
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2012/08/27/38000759%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
印地安故事集-2  拍獵人gah禿鷹



DCH編著



拍獵人歸工守di山中 deh等候鹿出現， mgorh伊無成功， 一直到最後一滴力ma用盡a， ziah坐di柴箍頂面歇睏， ma deh想看 伊閣來veh按怎。 一隻常帶著神奇魔力ｅ禿鷹， ui頭殼頂飛來對伊講：問伊為何事操煩。

拍獵人ga代誌ｅ經過講ho禿鷹聽。 禿鷹ga拍獵人講， 越過guanguanｅ山脊， hia有真濟鹿， mgorh你需要飛guanguan ziah可看著鹿群。 禿鷹閣建議拍獵人飛起空中確認， mgorh拍獵人無可能di天頂飛。

禿鷹 閣提出 一個互相交換身份ｅ撇步， 禿鷹變做拍獵人、 拍獵人變做禿鷹。

拍獵人同意， 禿鷹外形是拍獵人 轉去拍獵人ｅ厝， ho厝內ｅ某看， 停一下仔 閣ga查某人講 伊有代誌需要處理，愛離開。

Di zit段時間  拍獵人變做禿鷹， 飛到有鹿ｅ山谷， 照兩個約束轉來原來ｅ所在， 形體暫時是禿鷹ｅ拍獵人先到， 然後禿鷹再出現。 兩人換回原有角色。

自按呢， 拍獵人逐gai去獵鹿 攏有掠著幾隻， he是 伊所需要ｅ量。
</pre>
<p><a class="reference external" href="http://daiqi007.pixnet.net/blog/post/38000759">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/sheng-ming-shu-xie.html">生命書寫</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>