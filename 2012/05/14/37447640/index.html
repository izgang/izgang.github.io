<!DOCTYPE html>
<html lang="zh">
<head>
  <meta charset="utf-8">
  <title>網路gah我 化工 陳敬薇</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="網路gah我 化工 陳敬薇" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2012/05/14/37447640/"
           rel="bookmark"
           title="Permalink to 網路gah我 化工 陳敬薇">
          網路gah我 化工 陳敬薇
        </a>
      </h1>
    </header>
<aside><time datetime="2012-05-14T09:03:00+08:00">
    五月 14, 2012
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2012/05/14/37447640%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
網路gah我

化工 陳敬薇

網路dui我細漢ｅ時陣開始發展，以前無啥人會曉用，到zim ma 已經變gah足普遍ｅ,甚至連三歲ｅ細漢qin仔ma會曉用。

對我來講，我感覺網路足方便ｅ，功課ve曉寫ｅ時陣，上網找一leh ，真緊就edang找著 答案， mgorh網路頂guan寫ｅ無一定是對ｅ， 若是想veh聽歌、 看影片， 用網路找 非常方便 而且有 足濟通選擇。 網路ｅ發明為咱ｅ生活帶來方便gah趣味，只要打開電腦、連上網路，diorh ｅ dang看電影、 買衫、買火車票， 免出門diorh知影世間大大小小ｅ代誌， zit樣ｅ方便 大大改變了現代人ｅ生活。

卡早細漢ｅ時陣，我真甲意sng網路遊戲，看電腦內底小sen尪仔di hia 走來走去，逐工練功，hit陣定gah哥哥搶leh sng 電腦，後來漸漸感覺zit種遊戲無趣味a，換開始di網路頂guan看小說，zim ma有真濟小說家會ga 家己ｅ小說kng di 網路頂guan，先刺探讀者口味ziah出冊。最近開始流行Facebook，現在逐工dng到宿舍第一件代誌diorh是打電腦、 連上網路、 開Facebook看有新消息無，連veh討論分組作業攏用Facebook。

Di zit個網路十分發達ｅ時代， edang講有足濟重要ｅ訊息攏透過網路傳達，我會使講若一工無上網diorh會感覺gui身軀攏無爽快、足qai扭ｅ，做代誌diorh縛腳縛手施展ve開，網路已經變作我生活中vedang缺少ｅ部份囉。
</pre>
<p><a class="reference external" href="http://daiqi007.pixnet.net/blog/post/37447640">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-fu-shi-hui.html">台語浮世繪</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>