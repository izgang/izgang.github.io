<!DOCTYPE html>
<html lang="zh">
<head>
  <meta charset="utf-8">
  <title>兒童生活台語  張春凰 編制</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="兒童生活台語  張春凰 編制" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2010/06/26/31345590/"
           rel="bookmark"
           title="Permalink to 兒童生活台語 張春凰 編制">
          兒童生活台語  張春凰 編制
        </a>
      </h1>
    </header>
<aside><time datetime="2010-06-26T20:45:00+08:00">
    六月 26, 2010
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2010/06/26/31345590%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
兒童生活台語  張春凰 編制

(五節  抽 一、二節 請老師 練習 全文注音)


1.    台語學校


奇奇： 我是 bhi-gi， 美琦， 人人叫我 Gi-gi。

怪怪： 我是 乖乖， 有人 刁工叫我 怪怪。


奇奇： 有一工， 我di 賣場 聽著 有人deh叫 guai-guai。

怪怪：hit一工， 我ma di賣場 聽著 有人deh 叫 gi-gi。


奇奇 乖乖 (同齊講)： 雙方ｅ 爸爸媽媽 攏 huah一聲“奇奇 怪怪”， 兩家人 停di 青菜區， 閣講 “凊凊采采”， 自 hit當陣， 阮兩家人 diorh 開始熟識a。



2.    坐校車

阿明： ghau早！ 阿明。

阿華： ghau早！ 阿華。


阿明： 咱兩個 今仔日 edang 坐做伙。

阿華： 輪到咱 坐頭前。


阿明：坐頭前  看前方ｅ路況 看卡好勢。

阿華：我愛坐頭前 看司機 駛大台校車， 卡心適。


阿明：你 大漢 按算bheh做 職業運轉手？

阿華：我愛速度 轉sehｅ感覺。


阿明：按呢 目睭 愛顧ho好， 反應ma愛猛掠。

阿華：多謝 你ga我講。


阿明：免客氣。

阿華：等我大漢 我考著 駕照， 第一個 載你 去sen東風！



3.    阿公 阿媽 ui 台灣 來看我


阿美： 阮 阿公、 阿媽， ui台灣庄腳 來看阮。

阿珍： 足好ｅ！( 拍pok-a)， 阮 阿公 阿媽 舊年ma有來 美國leh。


阿美： 阮阿媽 有zah 曝乾ｅ筍干 來 ho阮 媽媽kong豬腳箍。

阿珍： 阮阿媽  ga我zah旺萊酥， 閣有香菇 bheh dim雞湯。


阿美： 阮阿公 教我 做 拍干祿。

阿珍： 阮阿公 摻我 拍pin-pong。


阿美： 阮阿公 呵咾我 gah伊 講台語。

阿珍： 阮阿公 ma有講 我ｅ台語 有進步。


阿美： 阮阿公講  一個qin-a 卡鬧熱 三個大人。

阿珍： 阮阿媽ga我講， yin 細漢ｅ時， 攏ho大人講  qin-a人 有嘴無耳。


阿美：無開嘴 bheh按怎 練講台語啊！

阿珍： 用 魔音傳腦。


(二個人 做伙笑haihai！)



4.    圖冊館 門口


甜甜： 你借什麼冊？

酸酸： 我借 什麼水果 是 酸酸ｅ冊。


甜甜： 什麼 是 酸酸ｅ冊？

酸酸： 葡萄柚、 檸檬、 旺萊 la！


甜甜： 為什麼？

酸酸： 因為 我愛食 酸酸ｅ物件， 別人 攏叫我酸酸。


甜甜： 我m愛食 甜物件， 阮兜ｅ人， suah 叫我 甜甜。

酸酸： 為什麼？


甜甜： 因為 我愛講笑詼， 逐個歡喜。

酸酸： 若按呢， 我愛來 學講笑詼。


甜甜：葡萄柚 是 苦苦 澀澀 酸酸 甜甜！

酸酸：若按呢， 我ma講一個 緘酸甜ｅ 冷笑話lo。





5.    早起 起床


姊姊： (kok～kok～kok～ 敲門) 鬧鐘仔 一直liang， 你閣睏gah  親像 一隻肥豬！

弟弟： 你家己 大箍呆 炒韭菜， 閣 烏白ga我笑！


姊姊： 我知影 diorh 按呢 ga 你吵， ziah 叫你會振動。

弟弟： (叫 媽媽)～～ 姊姊 害我中計！


姊姊：zit 招 真有效！

弟弟：你逐gai 攏按呢 欺負我。


姊姊： 誰 叫你 暗時 m睏 偷sng GAME！

弟弟： 你烏白講， 我昨暗 只是deh準備 一項比賽 查網路。


姊姊： o～oh！ 烏矸仔de 豆油 ， 看bhe 出來。

弟弟： 我愛 做一項 gah 人 無同款ｅ代誌。


姊姊： 有夠好！ 你大漢a！

弟弟： 到時 你diorh知， 請你 愛嘴 合diaudiau， 先保守 我ｅ祕密。 (小弟用指指/zi-zainn  做緊合ｅ動作 ， 二人  再同齊 笑出來 )
</pre>
<p><a class="reference external" href="http://daiqi007.pixnet.net/blog/post/31345590">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-jiao-xue.html">台語教學</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>