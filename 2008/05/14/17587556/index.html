<!DOCTYPE html>
<html lang="zh">
<head>
  <meta charset="utf-8">
  <title>媽媽，多謝你      宋彥傑</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="媽媽，多謝你      宋彥傑" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/05/14/17587556/"
           rel="bookmark"
           title="Permalink to 媽媽，多謝你 宋彥傑">
          媽媽，多謝你      宋彥傑
        </a>
      </h1>
    </header>
<aside><time datetime="2008-05-14T09:44:00+08:00">
    五月 14, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/05/14/17587556%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
媽媽，多謝你                                            宋彥傑

人講，媽媽ｅ手是搖籃ｅ手，自紅嬰仔生落來了後，dior ga 伊lak 屎lak尿，從來m vat哀苦。看著紅嬰仔笑dior歡喜，看著紅嬰仔哮dior煩惱，煩惱伊是m是iau 著，也是寒著，也是無爽快，按呢無暝無日ｅ照顧。所以講，媽媽是真偉大ｅ。

卡早細漢ｅ時陣，卡m識代誌，me su家己外ghau外利害，定定gah你起衝突，la你inn嘴inn舌，惹你受氣，實在是足白目。細漢gau guai無dann緊，gorh qau diunn qau cuah，為著小可代誌dior 無愛gah你講話，zit ma想起來實在是足m對，足無乖。

di我高中ｅ時陣，認為學校功課ｅ壓力足大，無愛讀冊，歸工gan na想veh cit tor nia。我gorh會記ｅ你ga我叫去房間內講ｅhi句話：「少年ve曉想，食老m成樣。」dior是講，趁zit ma 少年ｅ時陣，認真讀冊ziah有前途，以後diorh m免驚找無頭路。也擱有教我做人ｅ道理，驚我學歹，去交diorh歹朋友，所以時常注意我平常時can啥款人來往。mgorh你有時ma親像我ｅ朋友仝款，dah項代誌攏edang gah你參詳，du著困難ｅ時陣，不管是功課ｅ問題，也是其他ｅ問題，你攏恬恬耐心聽我講，講suah了後，認真ho我意見，ga我講按na做ziah是正確ｅ選擇。

zit ma我已經大學a，無住di厝裡，學校ｅ功課ma是真無閒，vedang時常gah你開講，mgorh我ｅ三不五時ka電話ho你，講我學校ｅ代誌ho你聽，ho你免煩惱，我會曉家己照顧家己，所以講，di zit日特殊ｅ日子，我veh向你講一句話：「媽媽，多謝你。」

more
</pre>
<p><a class="reference external" href="http://daiqi007.pixnet.net/blog/post/17587556">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/none.html">None</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>