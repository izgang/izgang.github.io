<!DOCTYPE html>
<html lang="zh">
<head>
  <meta charset="utf-8">
  <title>祝媽媽永遠健康、快樂    戴嘉偉</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="祝媽媽永遠健康、快樂    戴嘉偉" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/05/09/17434419/"
           rel="bookmark"
           title="Permalink to 祝媽媽永遠健康、快樂 戴嘉偉">
          祝媽媽永遠健康、快樂    戴嘉偉
        </a>
      </h1>
    </header>
<aside><time datetime="2008-05-09T15:34:00+08:00">
    五月 09, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/05/09/17434419%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
祝媽媽永遠健康、快樂

戴嘉偉

閣過無幾工就是一年一gaiｅ母親節，雖然講母親節逐年攏le過，m閣sua m是每一gai我攏有特別寫卡片來送你。今年是我出生以來第二十gaiｅ母親節，ma是一個特殊ｅ日子，趁著一gaiｅ機會，我想veh好好仔來感謝你這二十年來辛勞ｅ照顧。

自從我有記憶以來，我會記zit每一工你總是咱厝內上早起床ｅhit個，負責叫逐個人起來上班上課，閣會替大家準備早頓。厝內ｅ大小事，親像煮飯、拚掃、洗衫、洗碗，你ma攏棄嫌ｅ往身上擔。無論透風落雨，你ma攏會陪我去坐車去學校讀冊，ui小學gau高中，無due一工無來。雖然你zit個人替逐個做ziah濟代誌，但是你從來mvat講過半句怨氣ｅ話。你對阮每一個人ｅ付出，絕對值得阮對你ｅ感謝。

閣會記zit我細漢ｅ時陣vat送過你我家已畫ｅ卡片，雖然講我ｅ美術天份無外好，畫e圖當然ma無講足好看，但是你ia是足歡喜ga伊收ho好勢好勢，到今仔日閣edang teh出來欣賞。猶閣有一gai我用考試考滿分e獎勵去換zit個edang放音樂ｅ珠寶keh仔當做li物送你，看著你收diorh了後歡喜ｅ心情，我ma感覺非常快樂。你就是ziah ni a ho人歡喜，ziah ni a 得人尊重。zimma我已經大漢，ma已經讀ga大學，vedang像以前按呢di厝ho你照顧為你分憂，但是di zit個特別e日子，我ia是袂祝福你母親節快樂，有你辛勞ｅ照顧，ziah有阮今仔日ｅ成就。感謝你對阮ｅ養育之恩，雖然阮 zimma iau無能力趁錢來ga恁友孝，但是有一工我一定ｅ好好仔來ga恁照顧，盡著身為子女應盡ｅ責任，ma祝福你永遠健康、永遠快樂。

more
</pre>
<p><a class="reference external" href="http://daiqi007.pixnet.net/blog/post/17434419">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/none.html">None</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>