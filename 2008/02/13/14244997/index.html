<!DOCTYPE html>
<html lang="zh">
<head>
  <meta charset="utf-8">
  <title>“落雨聲”引阮想爸母  林玉羚</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="“落雨聲”引阮想爸母  林玉羚" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/02/13/14244997/"
           rel="bookmark"
           title="Permalink to “落雨聲”引阮想爸母 林玉羚">
          “落雨聲”引阮想爸母  林玉羚
        </a>
      </h1>
    </header>
<aside><time datetime="2008-02-13T12:35:00+08:00">
    二月 13, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/02/13/14244997%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
“落雨聲”引阮想爸母

材料系 林玉羚

因ui zit學期選了張老師e課，ho我知影安怎用daiqi來寫出我e感想，zit gui工聽了“落雨聲”zit首daiqi歌，ho我心內足感動e，所以zit篇短文dor是愛來寫我對hit首歌e感想。以下是zit首歌e歌詞。

落雨聲　唱：江蕙

作詞：方文山　作曲：周杰倫

落雨聲　na親像一條歌　誰知影　阮越頭m敢聽

異鄉e我　一個人起畏寒　寂寞e雨聲　捶阮心肝


人孤單　像斷翅e鳥隻　飛ve行　gam講是阮e命

故鄉e山　永遠攏站di hia　阮e心晟只有講ho山來聽


來到故鄉e海岸　景色猶原攏總無變化

當初離開是ui啥　你若問阮 阮心肝dor疼


你若veh友孝序大 m免等好額　世間有阿母惜e qin-a上好命

出社會走闖deh gah人拼輸贏　為著啥　家己m知影


你若veh友孝序大 m免等好額　世間有阿母惜e qin-a上好命

M通等成功veh來接阿母住　阿母啊　已經無di hia　哭出聲　無人惜命命


Zit條歌是le講述一個遠赴異鄉e遊子思念阿母e心情，一開始e落雨聲ho伊開始想起故鄉e一切，但是伊愈想愈艱苦，想著厝內e阿母，伊著開始心痛，因ui足久無轉去故鄉，m知故鄉e環境ga si大變了安怎，接落來伊用斷翅e鳥來講伊自己，講伊離開故鄉di異鄉拍拚，但是攏無什麼成就，zit種心晟m知veh對什麼人講起，所以伊只好講ho山來聽lo。後來伊轉去故鄉，看著故鄉e一切攏無啥變，但是厝內e阿爸阿母已經無di hia，所以伊著講出伊心內e感想，na veh友孝序大m免等好額，因ui有阿母惜eqin-a是上好命e，阿爸阿母ui著生活di le走衝，是ui了厝內e子女，希望子女edang過了舒適e生活，伊ma gah天下所有e子女講，m免等成功ziah來友孝父母，因ui父母有可能等無到hit le時陣lo。

Ui我大學開始，ma是離開我生活18冬e嘉義，到現在三年lo，ma無返去外濟bi，有時陣會想，我以後出社會了後是m是會足少轉去，我ma是一le外鄉e遊子，有時陣著會足想足想嘉義e，但是現實上因ui足濟代誌，ho我攏vedang轉去，所以當我聽著zit首歌e時，我e鼻頭著開始酸起來，因ui zit條歌e意境gah我e心境居然hia nia接近，所以我決定veh將zit條歌用吉他學起來，每當唱著zit條歌，就會警惕我主動去關心阿爸、阿母。

more
</pre>
<p><a class="reference external" href="http://daiqi007.pixnet.net/blog/post/14244997">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/none.html">None</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>