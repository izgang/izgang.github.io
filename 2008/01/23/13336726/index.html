<!DOCTYPE html>
<html lang="zh">
<head>
  <meta charset="utf-8">
  <title>為什麼會有風颱     王駿隆</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="為什麼會有風颱     王駿隆" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/01/23/13336726/"
           rel="bookmark"
           title="Permalink to 為什麼會有風颱 王駿隆">
          為什麼會有風颱     王駿隆
        </a>
      </h1>
    </header>
<aside><time datetime="2008-01-23T17:32:00+08:00">
    一月 23, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/01/23/13336726%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
為什麼會有風颱

王駿隆


Di 熱人 e 時陣, 因為海面受著日頭e直接照射, 所以海水diorh會kah容易蒸發, 造成海vin 上e空氣濕度kah大, 溫度ma升guan, zit種空氣因為溫度e提高來造成vit do減少, 所以重量diorh變輕, 然後往頂頭流動, 此時周圍kah冷e空氣diorh流入來補充, 連後再上升,zit款對流e現象一直發生, 最後造成歸個空氣攏是溫度guan, 重量輕, 按呢ｅ空氣diorh叫zue”熱帶低氣壓”。

空氣e流動是對高氣壓流向低氣壓, diorh親像水按guan e 所在流向低e所在仝款, 這種空氣e流動diorh造成”風”。Di熱天差不多七、八、九月e時陣, 因為日頭直接照射e所在ui赤道慢慢往北爿sua, 所以di南半球e東南信風diorh轉變成西南季風吹入去北半球, zit種氣流gah原本di北半球e東南信風攏作夥, 因為兩種氣流e流動方向無仝款, 所以diorh gah中間e空氣sak 向頂guan, 增加空氣e對流作用, ma造成真濟e空氣波動gah漩渦。Di 北半球, 主要是往正爿seh, di南半球diorh變作往倒爿seh。

這種西南季風gah東北信風攏作夥所造成e輻合作用, 加上原本一直進行e對流作用, ben使得原本已成做低氣壓e漩渦加深, 四周空氣流入去中心e速度ma愈來愈緊。 Dng接近地面e空氣流動速度超過每一秒17.2公尺e時陣, 咱gorh將zit款現象叫zue風颱(typhoon)。Di其他所在, zit款現象有其他無同e稱呼, di北太平洋東部將zit款現象號zue颶風(hurricane), 而di Bangladesh [孟加拉]灣等所在叫伊旋風(cyclone)。

按天頂看落來, 風颱中心是一個無雲e所在, 號zue”風颱眼”, 風颱眼是一個風颱氣壓上低e所在。Di zia是無風無搖e, 時常風颱e強度若是愈強, 風颱眼diorh愈細粒。Ui風颱眼向外靠出去, 是一層真厚e雲, di zia是風力最強e所在, 風颱e強度diorh依照zia 風速e無仝分作三級, gorh是輕度,中度,gah強烈風颱。Zia e雲若愈厚, diorh代表zia e 風愈透, 雨ma愈大。

Zitma風颱e名字是由西北太平洋gah南海地區14個國家所共同號e, 每一個國家攏需要提供10個名, 總共140個名輪流使用, 其中有一gua是神話人物, 有一gua是動物抑是珠寶e名, ma有用人名抑是地名來號e, gorh複雜gah無規則。

Di台灣, 古早是號zue”風篩”, 因為看到雨水ho風吹gah噴來噴去, 親像ho大風篩過, 了後ziah慢慢變成現在e”風颱”。

若是di 海面上, 因為水氣edang一直補充, 加上海面上無物件會阻擋伊e流動, 風颱e強度diorh有可能會增強。如果風颱一旦ui海面行到土面上, 因為土面上有山脈等物件, 風颱diorh會因為地形阻擋來破壞了伊e流動, 加上失去了水氣e補充, 風颱diorh慢慢減弱ah。親像風颱大部分攏是ui台灣e東爿起來,len au因為中央山脈e阻擋, 所以到西爿e時陣風颱e威力已經減輕真濟ah。

若是風颱ui西爿起來,因為無山脈e阻擋, 加上西爿大部分是平地, 所以diorh會直接對台灣西爿造成真嚴重e破壞。親像民國六十六年e Thelma[賽洛瑪]風颱, diorh連高雄港e大支吊手攏ho吹倒去。

風颱大部分攏是di七月到九月之間發生e, 平均每一年差不多有三, 四個風颱經過台灣。風颱時常會帶來真濟e雨水, 就是咱講e風颱雨。加上風颱引進e西南氣流, diorh時常di短時間內落大量e雨水。尤其di山區, 時常diorh因為風颱帶來e大量雨水造成崩山, 土石流等等e災害發生。但是, 風颱帶來e雨水ma對解除春天時因為雨水無夠e欠水e現象有真大e幫助, 而且, 因為中南部di冬天e時陣edang講是無de落雨e, 這時陣用e水攏是靠熱天收集e雨水, 所以風颱帶來e雨水對台灣人來講, esai講是生活所必要e。

Di 風颱來e時陣, 海邊仔攏會捲起真大e海湧, 海湧拍di海huan時diorh會產生痟狗湧, 這款海湧e速度真緊, 若是ho捲入去diorh mai肖想veh拖出ah。如果風颱來e時陣du仔好是海水漲水e日子, 海水漲水再加上大量e雨水, 海口附近e所在diorh有海水倒灌e危險。

除了雨水以外, 強烈e風ma是造成災害e一個原因。因為風颱目nih-a e風速若是愈緊, 產生e力量diorh愈大, 所以di風颱離開了後, 街仔路頂頭攏e sai看著ho風sam倒e樹仔抑是kan bam(招牌), 甚至有一寡用杉仔起e厝, ma會ho sam倒去。


參考資料http://rdc28.cwb.gov.tw/data.php

http://life.nthu.edu.tw/~labtcs/ls2143/052.htm



more
</pre>
<p><a class="reference external" href="http://daiqi007.pixnet.net/blog/post/13336726">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/none.html">None</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>