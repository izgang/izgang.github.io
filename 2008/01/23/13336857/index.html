<!DOCTYPE html>
<html lang="zh">
<head>
  <meta charset="utf-8">
  <title>maigorh傳doc檔ho別人a！     許博盛</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="maigorh傳doc檔ho別人a！     許博盛" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/01/23/13336857/"
           rel="bookmark"
           title="Permalink to maigorh傳doc檔ho別人a！ 許博盛">
          maigorh傳doc檔ho別人a！     許博盛
        </a>
      </h1>
    </header>
<aside><time datetime="2008-01-23T17:35:00+08:00">
    一月 23, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/01/23/13336857%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
maigorh傳doc檔ho別人a！

許博盛

為什麼mai gorh傳doc檔ho別人呢？有足濟原因，有可能對家己m好，ma有可能對別人m好。咱愛先知影一個事實，雖然世界上足濟人用Microsoft Word做家己e文書編輯器，但是無代表所有e人攏是按呢。


相信大家攏有一個經驗，doc檔di家己e電腦gah di別人e電腦看起來無啥仝，gorh kah慘e情形是變gah亂七八糟，zit頁e圖跳去別頁，排版gah家己原本排e差十萬八千里。尤其是你若有用kah特別e字型，別人e電腦內底無，原本di你家己e電腦看起來足sui e文件，di別人e電腦內底有可能變gah連你家己攏認ve出來。照按呢a講，你排gah好好e文件，doc檔傳ho別人，別人看dor e 排版是按怎你完全無法度知影。Dor 算講是仝一個版本e Microsoft Word ma無法度保證di兩台電腦看起來一模一樣，m免講無仝版本e Microsoft Word lo，看起來假若是無仝e軟體leh。


理由m若按呢，doc檔是一個封閉e格式，也就是講除了 Microsoft，無人真正知影伊e規格，無人有法度寫出一個軟體，完完全全無任何差錯e顯示doc檔。看到zit 個所在，你可能感覺頭前hit兩句無什麼了不起e。咱來想一個情形，若是你ga光碟kng入去光碟機，伊de螢幕顯示講「歹勢！你無買阮dau e播放器，無法度放zit 個光碟」；iah 是另外一個情形，你ka電話去ho別人，電信公司竟然ga你講「你gah對方用e是無仝e電話，無法度gah lin接通」。看dor頭前所講e兩個例，相信你e感覺霧sa sa，doc檔gah zit兩個例是仝款e情形，咱若繼續傳doc檔ho別人，咱dor是le助長zit 種無合理e情形。


你一定e想veh講，若mai 傳doc檔ho別人，veh傳啥款格式e檔案hor人kah好呢？先ga你e doc檔轉做pdf再傳出去是一個足好e辦法，因為dng檔案轉做pdf，所有e內容、所有e排版攏ve gorh改變lo，dor算講你有用到一gua特別e字型，轉做pdf了後dor m免擔心別人無hit寡字型。轉做pdf了後再傳出去gorh有一點好處，別人無法度好下好去修改你e檔案。


所以，為著家己ma為著別人，請逐家mai gorh傳doc檔ho別人a！

more
</pre>
<p><a class="reference external" href="http://daiqi007.pixnet.net/blog/post/13336857">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/none.html">None</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>