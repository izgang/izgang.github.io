<!DOCTYPE html>
<html lang="zh">
<head>
  <meta charset="utf-8">
  <title>堅持  資工系 杜婷婷</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="堅持  資工系 杜婷婷" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/01/23/13336815/"
           rel="bookmark"
           title="Permalink to 堅持 資工系 杜婷婷">
          堅持  資工系 杜婷婷
        </a>
      </h1>
    </header>
<aside><time datetime="2008-01-23T17:33:00+08:00">
    一月 23, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/01/23/13336815%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
堅持

清大 資工系 杜婷婷

出處：M是ganna胃酸過多會引起胃潰瘍niania

作者：張春凰，《雞啼》，前衛，2000


我有一個親成，受著胃潰瘍ｅ折磨，已經有足濟痛gah睏ve去ｅ暗暝，伊vat ga 我講，照胃鏡ｅ痛苦、cua到凊汗，ia gorh有ziah濟冬來食ｅ藥仔比食ｅ鹽gorh kah濟等等e心酸。Ma因為按呢，我足感謝Marshell當初ｅ努力，若無伊ｅ堅持，若m是伊ve因為論文ho退還就絕望，zitma一定有gorh kah濟受著胃潰瘍折磨ｅ病人。

歷史上有真濟本來ve ho人看好sua因為堅持到底結果成功ｅ例，比如講發明大王Thomas Edison〔愛迪生〕試veh幾仔gai，kah cue著發明電火ｅ方法；孫中山先生ma是革命十一bai kah推翻腐敗ｅ滿清政府；Kenturky〔肯德基〕ｅ創始人Colonel Sanders，ke 著特殊ｅ食譜，走veh一千kong九間店，kah cue著veh幫助伊生產ｅ頭家。Dui zia成功ｅ人當中，咱edang發現一個共同點，diorh是yin ve因為失敗就放sat，一定愛達成yin ｅ理想kah會滿意。

舊年我做zit個社團ｅ幹部，定定愛計劃vor仝款ｅ活動ho學生來參加。尤其是du仔開學ｅ時陣，愛準備社團聯合展覽，gorh愛向學校ｅ行政人員報告，功課方面ia gorh有完全ve讀過ｅ專業科目，壓力就親像排山倒海按呢過來，ho我擋未diau。好佳哉有足濟朋友gah厝內ｅ人ｅ鼓勵，ia gorh有當初對社團ｅ堅持、希望家己edang做一個成功ｅ幹部ｅ意志力，以上種種幫助我渡過hit段艱苦ｅ日子，最後得著ｅ是其它幹部ｅ信任gah社團ｅ成長。看dak bai活動愈來愈濟人參加，就會感覺當此時ｅ堅持是正確ｅ。

目標有當時a看起來真遠，ganna永遠攏摸ve 著 e 感覺；你可能已經試veh 幾仔bai，sua一直都失敗；所有你想會出來ｅ方法ma已經用了仔，「zit個問題根本diorh是ve解ｅ」，按呢ｅ想法di頭腦內底bok出來……ia m gorh 若是zitma就放棄，以前ｅ努力就都白費啊！但是無一定gorh堅持一下仔，gorh試zitbai，代誌就會完全ve仝款，眼前可能就是光明ｅ出口！zit個時陣，你就會感覺所有ｅ辛苦攏是值得ｅ。

生命當中ｅ每一個失敗、打擊本底有伊ｅ特殊意義。俗語講了好：「拍拚出頭天」，只要edang堅持到底、有耐性，diorh算慢， ma一定會有行出人生寒天ｅhit一工。永遠vedang放棄，堅持到底，成功diorh是ho edang拍拚到最後一秒ｅ人ｅ禮物！

more
</pre>
<p><a class="reference external" href="http://daiqi007.pixnet.net/blog/post/13336815">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/wei-shi-mo-hui-you-feng-tai-wang-jun-long.html">為什麼會有風颱     王駿隆</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>