<!DOCTYPE html>
<html lang="zh">
<head>
  <meta charset="utf-8">
  <title>Miss Potter  張力</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="Miss Potter  張力" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/12/27/24671747/"
           rel="bookmark"
           title="Permalink to Miss Potter 張力">
          Miss Potter  張力
        </a>
      </h1>
    </header>
<aside><time datetime="2008-12-27T17:43:00+08:00">
    十二月 27, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/12/27/24671747%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
Miss Potter

張力

阮di課堂上看 zit 部” Miss Potter”，是di le 講zit 位女作家， Potterｅ故事、伊gah Normanｅ愛情、也有伊ｅ作品。

Zit 部片有足濟所在edang ho 阮去討論，di 家庭方面來講，Potter 出世di 一個富裕ｅ家庭，所以伊自細漢dor 學著ve少ｅ藝術經驗，ma 有養足濟ｅ小動物，每一個夏天yin 全家會去湖畔sng，我想是ziaｅ原因 ho Potter dui 小動物真有興趣，所以伊想veh出繪本，ho 逐家去體會動物ｅsui。

Di hit 當時傳統ｅ觀念，Potter無應該有家己ｅ工作，伊應該去嫁ho zit個好翁，ho老爺飼，做一個好某，但是伊堅持veh行家己ｅ路，所以伊時常gah yin 阿母冤家。這實在是zit 件無簡單ｅ代誌，yin ｅ觀念diorh 是查某找一個好翁婿，做一個好牽手diorh好，m免siunn濟ｅ自由。我想ma是zit個原因，伊gah Normanｅ妹妹是真好ｅ朋友，yin vor 願意做ho 社會教條綁起來ｅ查某人，yin veh 追求yin 真正ｅ幸福。Mgor zitma 咱知影，男女是平等。

Potter gah Norman ｅ愛情，ma 是zit部電影ho我印象深刻ｅ所在，zit 開始，Potter veh 出zit 本冊，mgor Normanｅ哥哥yin m 相信書edang大賣，所以yin 叫mvat u 出冊經驗ｅNorman去gah Potter參詳，Potter 雖然無奈，但是ma 無法度，diorh gah Norman 合作。Di yin 出書ｅ過程中，yin 發覺對方ｅ好，所以di Potter 第一本冊大賣後，Potter 講 yin 假若 結束a，mgor 其實yin 兩個人攏無願意按呢dor結束，所以Norman diorh ga Potter 鼓勵，鼓勵伊繼續gorh 畫落去。

Potter 伊ｅ個性ma是ho伊成功ｅ一個條件，伊真龜毛，電影內底，有一幕是伊gah Norman 去印刷廠，印刷廠ｅ工人為成本，印m 好看，伊diorh 堅持veh印ho好。成功ｅ人m是無原因，成功ｅ人攏u yin 成功ｅ理由。 Potter堅持伊ｅ作品vedang因為veh減成本diorh變m好看。ma是因為按呢，所以伊ｅ作品”Potter Rabbit”才edang hiah nih 紅。

Mgor 代誌m 是永遠攏hiah好康，伊ｅ爸母自頭到尾反對伊gah Norman，雖然Potter一直堅持。所以yin diorh想一個辦法，diorh是暫時分開，順續試驗伊gah Norman間是m是真正真心相愛，但不幸ｅ代誌總是發生di上光ｅ人身上，死神ｅ魔爪ma di zit 時 伸向Norman，伊雄狂走去找Norman時，Potter才知影Norman已經死。Dui 任何人來講，攏是就歹熬ｅ艱苦。失去搭心ｅ人，Potter 真無助，伊ｅ小動物攏總走去，伊失去伊ｅ靈感，伊失去性命ｅ依靠。

但是Potter 並無放棄，雖然u 足濟ｅ艱辛，伊鎖di裡房間，後來gah Normanｅ妹妹講話，心情卡好a。伊將重心kng di裡大自然，伊將伊出冊ｅ財產，攏拿去買土地內，別人當作伊是痟ｅ，mgor伊知影伊按呢做是對ｅ，伊edang di 大自然內底重新找回伊ｅ靈感，ma edang 安慰伊失去貼心意愛ｅ痛苦，閣edang ho sui ｅ 大自然土地ma ho 建商去開發，真正是一兼兩顧，摸蛤仔兼洗褲。

我ｅ感覺是，Potter是一個就有責任感ｅ人，會對伊ｅ家庭負責，所以伊願意聽伊爸母ｅ話，雖然伊是hiah nih 愛Norman；伊對伊ｅ讀者負責，所以伊要求伊ｅ作品愛是上好ｅ才edang出冊；伊ma對Norman負責，所以di Norman死後，伊並無自暴自棄，伊重新再出發；伊閣卡是一個對社會負責ｅ人，di 咱看起來，用hiah 濟錢去買土地，真ｅ是痟ｅ，雖然我m 知影伊是m是因為u 環保觀念才去買地，但是因為伊ｅ行為，保育土地，後代才看會著hiah nih a suiｅ景緻，伊ma ui 中找回伊ｅ靈感。因為伊是按呢負責ｅ人，所以伊才edang成功，伊ｅ作品ma edang 永久流傳。
</pre>
<p><a class="reference external" href="http://daiqi007.pixnet.net/blog/post/24671747">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/27.html">27</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>