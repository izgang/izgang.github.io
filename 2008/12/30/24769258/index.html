<!DOCTYPE html>
<html lang="zh">
<head>
  <meta charset="utf-8">
  <title>生態議題                生科 陳鐸文</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="生態議題                生科 陳鐸文" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2008/12/30/24769258/"
           rel="bookmark"
           title="Permalink to 生態議題 生科 陳鐸文">
          生態議題                生科 陳鐸文
        </a>
      </h1>
    </header>
<aside><time datetime="2008-12-30T15:53:00+08:00">
    十二月 30, 2008
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2008/12/30/24769258%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
生態議題                生科 陳鐸文

di Miss Potter中，Miss Potter di 趁diorh錢了後，用這錢去買足濟土地保持伊ｅ自然環境，ho足濟所在攏無ho人去破壞，ho動物有好ｅ環境edang生活，vue ho人ga伊ｅ厝破壞了了，無所在tang活，實在是為英國ｅ生態做了非常好ｅ代誌，zit種為大自然做一寡代誌ｅ精神ga想法，是咱愛去學ｅ。

咱生活ｅ所在－臺灣是zit個足水ｅ寶島，也mgorh di過去三四十年ｅ時間內底，咱生活di這土地ｅ人做了真濟足過分ｅ代誌，zit ma咱應該好好ga看一下。Di科技ah未足進步ｅ時陣，生活di一塊土地ｅ人用非常自然ｅ方法過生活，人gah大自然是和平作伙ｅ，人vue對大自然做一寡有傷害ｅ代誌，所以di科技ah未發展ｅ時陣，雖然有人dizia，但是咱一塊土地上ｅ生態無受著足濟ｅ破壞，全部ｅ動物攏是一代傳一代。為啥麼按呢講le？因為di咱ｅ原住民身上diorh會使看著足濟人gah大自然和平相處ｅ證據，親像足濟m通做ｅ代誌、足濟對神明ｅ尊敬、足濟謝天ｅ活動，上重要ｅ是，原住民有一個非常好ｅ做法，diorh是di固定ｅ時陣m去扑獵、種物件，ho大自然ｅ生物有重新繁衍ｅ機會，diorh按呢，zit塊土地ｅ生命是vue因為人死了了。這是di卡早以前人gah自然做伙ｅ方式。Di zia阮會使看出來人ma是自然生態內底ｅ一部分，所以vue傷害對方，di zit時人無法度去控制天，人只是依賴經驗來生活。

Mgorh，人總是會進步，一切會改變diorh是ui人ｅ科學有大ｅ進步開始。Di zit時陣開始，阮了解足濟卡早以前m知ｅ代誌、看天食飯ｅ代誌，攏總有解釋a，所以人認為所有ｅ一切攏di阮ｅ手中，無啥物是科學無法度解決ｅ，可能diorh是按呢，人開始將家己當作萬物之首，地球上所有ｅ一切，人攏會使凊采teh、凊采用，m知所有ｅ一切攏m是永遠有ｅ，總有用了ｅzit工，gor加上人開始變成足難滿足，對咱ｅ自然不斷ｅteh物件，di Miss Porter中咱ma有看著足濟生意人愛將土地開發作sngｅ所在、住ｅ所在，diorh是為了tan錢，伊ｅ目中所看diorhｅ是zit塊土地會使為伊tan 外濟錢，根本無想diorh hit塊土地上ｅ生命，diorh按呢足濟動物失去inｅ厝、失去in生活ｅ所在，漸漸行上滅亡，這是第一gai大自然ｅ危機，已經ho真濟物種di咱ｅ地球看無啊。M過這ia只是開始niania，續lor來人因為動物本身攏是足有價值ｅ，開始去掠hit款會使賣好價ｅ動物，因此ho咱ｅ自然進入恐怖ｅ災難中。親像有足水ｅ皮ｅ動物，diorh ho真濟歹人掠gah變成保育類，din veh絕種a，現在ｅ囝仔只會使di冊中看著。除了為著水ｅ皮，人gorh有顧食，所有好食ｅ物件人攏teh來食，傷害上深ｅ是咱周圍ｅ海洋，因為咱台灣人對海ｅ無知ga m對ｅ觀念，認為海中ｅ動物是teh vue了ｅ，漁民為著趁錢，拼命掠魚，加上咱無知ｅ政府大力鼓勵gah幫助，人掠魚是愈掠愈濟啊，m過問題出現啊，di討海人掠愈濟魚ｅ時陣，魚ｅ價值ma直直落，無法度ｅ討海人只有掠gorh卡濟ｅ魚，因此本來真豐富ｅ海產，有zit寡魚像烏魚ｅ量ga以前比起來，是減足濟lo。最後，造成咱自然上大ｅ傷害ｅ，是人ｅ活動污染了環境，改變真濟生物ｅ生活環境，使原本適合生存ｅ所在，一暫仔diorh完全變了模樣，結果有真濟原來生活di臺灣zit塊土地ｅ生物diorh按呢消失去啊。

M過，雖然咱到現在已經造成真濟大自然ｅ破壞，無法度像Miss Potter 仝款用保持原樣ｅ方法來保護咱ｅ大自然，需要用卡濟氣力來使大自然變倒轉來，這需要每一個人攏出力zia會使，m按呢作，咱ｅ自然將無法度受著保護，有無去r復原ｅ機會啊。Ve按怎作le？第一步，大家愛開始去學gah自然中ｅ生物有關ｅ知識，ui了解咱ｅ大自然作起，只有有了解啊，咱zia知影ve按怎起保護，按怎作ziah ve傷害diorh自然中ｅ生命，上愛注意ｅ是di咱保護某一個物種ｅ時陣，倒轉來傷害diorh其他ｅ物種，這是m對ｅ，會發生zit款代誌dior是因為咱也未對生活di一塊土地ｅ生命完全了解diorh開始保護，zia會造成zit款結果，愛會記ｅ，作一半比無做gorh卡vai，所以愛保護自然前，一定愛先了解zia會ing zih。續落來，咱愛開始改變咱過去ｅzit款行為，尤其是dor位水diorh往dor位行，一堆人去原本無啥麼人ｅ所在，是會對當地ｅ生物造成足大ｅ攪擾，影響diorh伊ｅ生活，親像足濟山確實是因為siunn濟人去，所以受著傷害，咱ｅ九份dior是一個因為按呢受著傷害ｅ所在，di「悲情城市」zit部電影紅了後，九份diorh變成觀光勝地，足濟觀光客來到九份，造成九份ｅ環境有真大ｅ傷害。愛知影，diorh是因為觀光客濟，生意人ziah會去開發hia，dior為著ve趁卡濟ｅ錢，所以咱mai為著好sng，diorh去找hit 個所在，zit款作法只有造成gor卡大ｅ傷害nia nia。第三，咱ｅ政府di自然ｅ保護上是一個真重要ｅ角色，當咱開始保護自然ｅ同時，卡輸講有政府ｅ支持，dior會事半功倍，政府ｅ宣導、政府ｅ法令、政府ｅ公權力，攏是保護自然上重要ｅ代誌，一般人無法度ho生意人、山老鼠ve去破壞山林，m過政府會使，只靠社會ｅ團體真難影響dior所有ｅ人，m過政府會使，目前足可惜ｅ是咱ｅ政府dior di hia罵來罵去，攏無deh注意咱自然ｅ問題，這是上需要改變ｅ。最後，咱愛去尊重原住民ｅ文化gah生活ｅ方式，mai去改變伊，因為he是gah大自然和平相處ｅ生活方式，無需要因為科技ｅ進步dior改變。

我想，大自然是天公伯a予阮ｅ一個足大、足神奇ｅ寶藏，老實講真濟大自然ｅ代誌到現在攏無法度用科學來解釋，按呢咱干ｅsai凊采gah伊破壞了了嗎？當然是vue inｅ，身為清華大學ｅ學生，加上是學生物ｅ，保護自然是咱真重要ｅ代誌，雖然無法度像Miss Potter仝款買土地保護自然，m過咱ｅsai用行動來做，絕對m通ho這美麗ｅ環境di咱ｅ手中破壞了了。
</pre>
<p><a class="reference external" href="http://daiqi007.pixnet.net/blog/post/24769258">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/30.html">30</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>