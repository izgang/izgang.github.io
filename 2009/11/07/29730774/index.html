<!DOCTYPE html>
<html lang="zh">
<head>
  <meta charset="utf-8">
  <title>台語現代文學─ 台文教學記錄與心得  王莉婷</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="台語現代文學─ 台文教學記錄與心得  王莉婷" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2009/11/07/29730774/"
           rel="bookmark"
           title="Permalink to 台語現代文學─ 台文教學記錄與心得 王莉婷">
          台語現代文學─ 台文教學記錄與心得  王莉婷
        </a>
      </h1>
    </header>
<aside><time datetime="2009-11-07T23:14:00+08:00">
    十一月 07, 2009
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2009/11/07/29730774%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
台語現代文學─ 台文教學記錄與心得

化學 王莉婷


設計40分鐘，真超級e教案

     教學對象：社團同學

     教學時間：40分鐘

     教學內容：台語拼音雙拼法(雙拼旋律) [10分鐘]

五聲變調(台語船) [5分鐘]

台語歌曲 [10分鐘]

台語諺語 [10分鐘]

台語文學介紹 [5分鐘]

     教學者教法gah心得：

di上學期ma教過朋友台文，有一寡經驗，所以zit遍想veh作一寡改變，gah頂gai仝款ｅ是di一開始ｅ部分，猶原是先教台語拼音雙拼法，因為zit位社團e朋友本底diorh會曉講台語，只不過gah我仝款是細漢ka有de講，大漢了後sua 無啥de講，所以iah算是有基礎e台語拼音學習者，只用了短短仔十分鐘diorh學ga差不多lo，伊e學習速度比我原先設想e緊真濟，伊講學台語e拼音並無親像伊一開始想e困難。

下一e部分教e是台語船，雖然ma是短短幾分鐘diorh了解zit項規則，mgor阮攏感覺發明出用zit條台語船簡單表示出台語變調e人實在厲害，zit條船e巧妙關係ho阮感覺真正神奇，上完課了後阮gor拚死de想veh找出是m是會有例外sua攏失敗。

擱來阮作伙唱幾條台語歌，老師出e台語歌作業du好提來用，五月天e垃圾車gah再會啦心愛e無緣e人，擱du好zit位朋友會曉彈吉他，這部分e教學是更加趣味lo。

阮ma用來來回回一人講一句台語諺語來比賽，可能是阮攏ka少de講台語a，講無幾句dor失敗，好佳哉老師di台語007頂面有真濟資源edang提來用。

最後，我向朋友介紹幾本台語寫e冊，親像是我之前讀過e數學家e故事、科學怪人、青鳥，伊講伊真有興趣，ma借幾本轉去看，我想，按呢ma算是有成功吧！
</pre>
<p><a class="reference external" href="http://daiqi007.pixnet.net/blog/post/29730774">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/tai-yu-pin-yin-jiao-fa.html">台語拼音教法</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>