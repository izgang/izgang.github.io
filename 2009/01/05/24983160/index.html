<!DOCTYPE html>
<html lang="zh">
<head>
  <meta charset="utf-8">
  <title>Miss Potter讀後感　紀新鴻</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="Miss Potter讀後感　紀新鴻" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2009/01/05/24983160/"
           rel="bookmark"
           title="Permalink to Miss Potter讀後感 紀新鴻">
          Miss Potter讀後感　紀新鴻
        </a>
      </h1>
    </header>
<aside><time datetime="2009-01-05T09:59:00+08:00">
    一月 05, 2009
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2009/01/05/24983160%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
Miss Potter讀後感  紀新鴻



Miss potter 出世ｅ時代gah zitma 出版社電腦化、自動化ｅ時代無仝，yin hit leh 時陣e出版，dak頁e文字gah dak張圖veh按怎kng，攏是靠dior畫家全心全意設計出來ｅ，設計出來了後gah認真用心ｅ作品，來gah逐家分享。


Di zit齣戲內底，Beatrix(碧雅翠絲)伊e朋友是伊所畫e小動物，伊會gah yin講話，ma會gah yin講伊e心事。ui這不但看會出來Beatrix 天真可愛ｅ一面，ma 是代表講伊ui細漢dior去ho伊ｅ父母管gah真an。因為伊e母親感覺家世背景才是交朋友上重要e標準，m是di上流社會生活e人，dior 無su要gah yin來往。自細漢dior過zit種生活e Beatrix，hong認為伊一定愛做一個賢妻良母，無應該出去外口拋頭露面。


Mgor Beatrix 無按呢認為，伊想veh證明伊家己，伊反抗伊ｅ母親，刁工無愛嫁人。其實，伊只是無愛伊e愛情是為著veh提升yin 厝di社會上ｅ地位liah-liah，伊veh ｅ是真愛。Di zit ｅ時陣，ho伊du dior出版商三兄弟仔ｅ小妹-Millie(米莉)，yin攏是ui細漢dior hong叫愛di厝內乖乖仔，m通黑白走ｅ人。Yin話投味，二個人dior做好朋友。有一gai，Beatrix發現伊甲意Norman(諾曼)先生，問了Millie ｅ意見，伊講：「你deh想啥?若是我edang找dior一leh甲我真心相愛ｅ人，我免考慮diorｅsui gah伊結婚。」ui zia看來，無veh結婚只是yin想veh抗議別人對yinｅ限制liah-liah。


Beatrix 小姐gah Norman先生二個人ｅ愛情故事ma是真使人感動，一個是第一gai gian ncut去厝qua，一個是第一gai 去上班，無想veh ho伊ｅ阿兄看人無目內，攏對yin第一gai ｅ kangkue真打拼，可能dior是zit種打拼ｅ態度ho二個人相意愛。可惜ｅ是，二個人ya 未赴作伙ｅ時陣，Norman先生dior來過身，Beatrix hit lor想veh哭gorh哭veh出來的心情，真濟是使人感動。


a Beatrix di Norman先生過身了後，伊做一件真使人欽佩ｅ代誌，伊ham一個律師合作，zit位律師也就是後來Beatrix ｅ翁。伊為著保護當地ｅ環境開錢買土地，ho當地美麗ｅ風景生態全部保留落來，真濟是非常難得ｅ代誌。
</pre>
<p><a class="reference external" href="http://daiqi007.pixnet.net/blog/post/24983160">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/none.html">None</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>