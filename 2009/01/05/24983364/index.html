<!DOCTYPE html>
<html lang="zh">
<head>
  <meta charset="utf-8">
  <title>飛行小魔女 　王仁佑</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="飛行小魔女 　王仁佑" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2009/01/05/24983364/"
           rel="bookmark"
           title="Permalink to 飛行小魔女 王仁佑">
          飛行小魔女 　王仁佑
        </a>
      </h1>
    </header>
<aside><time datetime="2009-01-05T10:08:00+08:00">
    一月 05, 2009
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2009/01/05/24983364%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
飛行小魔女   作者：奧．普羅伊斯拉

王仁佑

這dai gai是勒講一個小魔女e故事，內容講一個127歲e細漢qin-a有一隻會曉講話e烏鴉作伴，是小魔女心e肝寶貝。有一bai伊想veh去參加一個嘉年華會，he是一個魔女聚會慶祝e熱鬧日，魔女界e魔女全部會來zit跳舞跳到天。Mgor yin講伊e年紀siuun細，m ho伊參加，但是，伊ma是偷偷仔入去，結果ki hong發現，然後受著處罰。Dor ga伊e掃帚沒收，ho伊用行e轉去。行三暝三日，安呢伊dor飽gah醉a，gorh愛伊di一年中間做一個好魔女，明年zit個時陣，魔女頭王dor召所有e魔女委員會開會，參加考試。然後伊下決心來練習魔法，準備veh報仇，但是伊e烏鴉講魔女頭王愛伊做一個好魔女，若是安呢，dor ve sai作歹代誌，愛放棄zit個心念。有一工，伊gah伊e烏鴉來到市集。有一個瘦gorh薄板e查某qin-a，guann一ka de滿紙花e花籃，憂頭滿面結di市集e邊角仔kia。伊對小魔女講，厝內iau deh等伊e錢轉去買pang a，然後小魔女就用魔法ho花e芳味散di空氣中，然後大家攏來ga伊買花，一下仔時間，花dor買了了a。Gorh有一工下晡，有兩個zi zu e qin-a beh起去樹頂e鳥仔siu teh鳥仔卵，小魔女對yin施一種魔法，ho yin dpr ve振ve動，後來才ga解除，ho yin得著教訓。然後小魔女就繼續用伊e魔法四界幫助人。一冬dit veh續尾仔，小魔女dor準備去考試a，因為伊已經ga課本e練習做gah爛糊糊，所以攏通過所以e魔法測驗。最後蜘蛛魔女出來反對，dor講伊是一個歹魔女，ga伊過去一年，所做e代誌講ho魔女頭王聽，魔女頭王聽gah氣gah put-put跳，就講di魔女e世界，用魔法替人做好代誌，叫做歹魔女，dor歹cing-cing對小魔女講，明仔載半暝進前，你ga柴枝搬到山頂，疊gah款guan，阮veh ga你吊di附近e樹頂，看阮跳舞跳通宵。小魔女來到山頂用伊魔法所有魔女用掃帚集做一堆，然後gorh gam所有魔女界所有人e用來掃帚堆裏面。最後用上gai厲害e咒語消除所有魔女e魔法，yin手中e魔法冊已經飛來山頂，所以dor無法度作法a。小魔女念咒語，一道火蛇sor入掃帚、冊堆，無外久，火燒gah炎kong-kong，火蛇竄入雲霄。伊gah烏鴉圍著火堆開始跳舞跳歸暝。從此以後，小魔女dor成為世界上唯一e魔女。

這是一本有名兒童文學作家奧．普羅伊斯拉 ，志文所寫一本書，內容zin豐富，用小小e故事，表達diorh一個人做事處事e道理，gorh u伊ho阮有想像e空間，阮edang ga伊內面所寫e用圖象浮現di阮e腦海裡，然後著變成一個動畫，這是一本zin好看e故事。「好心有好報」是zit個故事e上重要e意涵。看了著一個故事，我想diorh人在這個世界，心存一定要有這個觀念，ve sai有害人e心態，我一直相信著世間輪迴，因果sun huan e道理，著心像zit個故事e主角，小魔女，伊有一粒幫助人e心，四ge ga人幫忙，最後變成一個真正e魔女。在咱這個社會上，常常有人leh講，好心gam zin正有好報？所以常常攏為著自己，m去幫助別人，所以這個社會常常vedang ho人感受著溫暖e感覺。但是，我diorh ve按呢想，因為我edang di幫助別人e過程中，感覺著快樂e感覺。這是一件edang使人心情快活e代誌，所以我na是看著若別人有困難，我攏會伸出我e手，ga問看mai，有需要幫忙無。那是大家攏有這種想法，若按呢，這個社會dor會充滿溫暖e感覺。

這是第一遍用台語寫出e文章，雖然zu細漢gau zin ma攏有勒講台語，應該算有夠厲害a，gah vat得過台語演講比賽第一名，m gor我發現ve ga念e台語用筆ga寫出來，zin正無簡單，gai困難。所以應該有真濟e錯誤。台語是一種真有趣味e語言，我ga i講台語，是為伊有一種zin親切e感覺，ho人感veh hiah-nih生分，gorh有一個原因是，台語有足濟「俚語」，攏有真濟涵義。我發現愈來愈濟e人攏ve曉講台語a，身邊e同學攏講國語，足少人gah我講台語。我感覺按呢zin m好，因為咱是一片土地大漢e qin-a，這是咱e母語，所以咱一定愛e曉講ma。Zit ma小學，有加上台語客，我感覺真好，因為edang ga台語文化延續落去，希望大家攏會曉講台語，按呢我edang逐工講台語a，哈哈！！
</pre>
<p><a class="reference external" href="http://daiqi007.pixnet.net/blog/post/24983364">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/05.html">05</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>