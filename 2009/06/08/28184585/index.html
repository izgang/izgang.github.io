<!DOCTYPE html>
<html lang="zh">
<head>
  <meta charset="utf-8">
  <title>Domino思考法</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="Domino思考法" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2009/06/08/28184585/"
           rel="bookmark"
           title="Permalink to Domino思考法">
          Domino思考法
        </a>
      </h1>
    </header>
<aside><time datetime="2009-06-08T09:32:00+08:00">
    六月 08, 2009
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2009/06/08/28184585%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
Domino[多明努]思考法

謝至威



Domino思維是leh講，若是有一連串ｅ反應，小小ｅ物件diorh edang造成足大ｅ影響。所以阮ma vedang ga微小ｅ物件當做無看著。


Domino是咱所知影ｅ骨牌，ga in 排ho好，若sak倒第一片骨牌，後壁ｅ骨牌diorh 會ho頭前ｅ骨牌sak倒去，一直到上尾後ｅ一塊骨牌。


但是，有一個英國科學家White[懷特]，用一組真特別ｅ骨牌來做實驗。總有十三塊骨牌，每一塊骨牌攏無仝，第一張骨牌親像指甲仝款大，後面 ｅ骨牌攏比頭前ｅ大50%。 若照按呢排，最後ｅ一張骨牌比第一張大veh二百倍，第一張骨牌倒落ｅ時陣，會繼續推倒後面ｅ骨牌。經過計算，推倒最後一張骨牌ｅ力量，是第一張ｅ二十億倍，Domino效應是真正足可觀。


Gah Domino效應仝名ｅ是蝴蝶效應，這是一個美國天氣學家Lorenz所提出ｅ觀念。Di一擺ｅ天氣模擬中，伊bun惰ui頭開始計算，diorh將卡早計算ｅ結果，拍入電腦內，伊diorh去樓腳lin咖啡。等伊轉來ｅ時陣，伊發現最後計算結果完全無仝。原來伊用.506 代替原本ｅ.506127，所算出來ｅ結果是天gah地ｅ差別。伊後來diorh提出一個講法，一隻di Brazil ｅ蝴蝶所造成ｅ氣流edang ho Texas做風颱，這diorh是足有名ｅ“蝴蝶效應”。


上微小ｅ物件ma edang造成足大ｅ變化，咱vedang輕視zit個效應。若是咱veh用Dominoｅ思維，diorh ai 重視小小物件。有一個故事：一個人ho人關di一個無出口ｅ高塔內，只有一個窗仔edang出去，但是siunn guan，跳lue會摔死去。In某想veh救伊，但是伊無法度ga繩仔、拋到hiah guanｅ所在。Zit個人diorh想著一個方法，伊叫in某找來一隻金龜仔，di 伊頭上抹蜜糖，這金龜仔diorh往上爬去。金龜仔縛著一條綿索仔，綿索仔後壁gorh綁一條ka粗ｅ索仔，一直到一條edang ho人爬ｅ索仔，最後伊diorh用hit條索仔爬落去。按呢zit個人diorh用一隻金龜仔救著家己，你gam有想過一隻小小ｅ蟲edang完成zit款ｅ代誌？


其實，足濟發生di咱生活當中ｅ代誌 攏是Domino效應edang解釋。Diorh 親像 大學生 每一工攏leh讀冊， 雖然in 每一工讀了無gai濟，但是四年了後，in讀ｅ物件gah學問ｅ深度攏差足濟ｅ。也有其他ｅ代誌edang用Domino效應來思考，你gam有想過？
</pre>
<p><a class="reference external" href="http://daiqi007.pixnet.net/blog/post/28184585">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/08.html">08</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>