<!DOCTYPE html>
<html lang="zh">
<head>
  <meta charset="utf-8">
  <title>狼性思考法                                  翁宸羚</title>
  <meta name="keywords" content="daiqi, 台語"/>
  <meta name="description" content="daiqi（台語）"/>
  <meta name="author" content="張春凰"/><meta property="og:title" content="狼性思考法                                  翁宸羚" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://izgang.github.io/theme/css/style.css">
</head>
<body>

<div>
<nav class="top-nav" role="navigation">
  <div class="nav-header-window">
    <div class="toggleable-window visible-xs">
      <input type="checkbox" class="toggle" id="punch" checked>
      <label for="punch">&equiv;<!-- mobile devices cannot show &#8803; (math symbol STRICTLY EQUIVALENT TO) --></label>
      <div>
<a href="https://izgang.github.io/pages/about.html">關於</a>        <a href="https://izgang.github.io/archives.html">歸檔</a>
        <a href="https://izgang.github.io/categories.html">分類</a>
        <a href="https://izgang.github.io/tags.html">標籤</a>
        <a href="https://izgang.github.io/authors.html">作者</a>
      </div>
    </div>
    <header><h1><a href="https://izgang.github.io/">daiqi</a></h1></header>
  </div><!--
--><div class="nav-links hidden-xs">
    <ul>
<li><a href="https://izgang.github.io/pages/about.html">關於</a></li>      <li><a href="https://izgang.github.io/archives.html">歸檔</a></li>
      <li><a href="https://izgang.github.io/categories.html">分類</a></li>
      <li><a href="https://izgang.github.io/tags.html">標籤</a></li>
      <li><a href="https://izgang.github.io/authors.html">作者</a></li>
      <!--TODO: add links for Links(optional), and RSS -->
    </ul>
  </div><!--
--><div class="nav-lang-select hidden-xs">
  </div>
</nav><main role="main" class="article">
  <article>
    <header>
      <h1>
        <a href="https://izgang.github.io/2009/06/19/28343959/"
           rel="bookmark"
           title="Permalink to 狼性思考法 翁宸羚">
          狼性思考法                                  翁宸羚
        </a>
      </h1>
    </header>
<aside><time datetime="2009-06-19T07:36:00+08:00">
    六月 19, 2009
  </time></aside>
    <aside><div class="edit-on-github"><a href="https://github.com/izgang/izgang/tree/master/content/articles/2009/06/19/28343959%25zh.rst">在Github上編輯</a></div></aside>
    <hr>
    <div class="main-content"><pre class="literal-block">
狼性思考法                                  翁宸羚


危險ｅ所在 往往 是 生機ｅ所在， zit種思考法， 表現出 一種 極端化ｅ 哲理。 有按呢ｅ 思考方式ｅ 人， 同時 愛有 超人ｅ 勇氣。


希臘寓言 有 一則故事 按呢 講：

鹿母失去 一蕊目睭， 食草ｅ時陣， 將 看有ｅ目睭 對陸地， 預防 拍獵人 猛獸， 青盲ｅ目睭 對海面， 因為 伊知影 海面 無敵人。 那知影 經過ｅ海盜， 看著鹿母， 對伊射箭； veh死ｅ鹿母 哀歎講：“我對陸地 注視， 掠準危險 來自陸地， 那知 海面 暗藏危機！”


為什麼  veh叫作 狼性思考法 leh？ 因為 zit個 思考方式 是 ui 狼ｅ行為 來ｅ。 故事 是 按呢 講： 有一隻狼 m對無人 看守ｅ所在 逃走， 因為 伊知影 無人ｅ所在， 可能 更加危險。 雖然 最後 伊不幸 死di槍口 （因為 伊向 上危險ｅ 方向 走去）。 Mgorh 若是 對zit個角度 來想： zit隻狼 若是 安全避開 獵人ｅ槍籽， 伊可能 diorh 會使繼續 活落去。 而且 看起來 親像是 安全ｅ所在， 定定會有 更加危險ｅ 存在， 一旦 大意跋落， 才是 死路一條。

上危險ｅ 所在 上安全， 咱 定定 聽人 按呢講。 其實有伊ｅ 道理存在，有 一寡成功ｅ 人 diorh是 因為 zit款思維 ziah達到 伊ｅ目標。 閣有 另zit個故事：有 zit個小丑 di 危急ｅ時陣 對 上危險ｅ所在 去， ziah保全 伊e性命。 舞台下ｅ 觀眾驚叫， 這隻獅 殺性大發， 對 園區ｅ大門 奔走， di人群中 追逐， 連續傷了 真濟人， 一直到 園區員警 走來， 舉槍pah死 zit隻獅， 才ho zit場可怕ｅ 意外事件 平靜落來。 小丑仔 原本是 上有可能 ho走出來ｅ 大獅 吞落去 腹肚內， mgorh 伊vih leh大獅ｅ籠仔 內底 ， 逃過 zit個災難。

Di現實中 親像 一寡 因為 sng股票 來好額ｅ人 yin diorh是 di 別人認為會了錢ｅ時陣 diorh進場， 因為 yin知影 zit個時陣 可能diorh是 股票價錢ｅ 底限；所以yin ziah跳落去 買股票， 運氣若好 diorh趁大錢。

Mgorh， 狼性思考法 定定只有 二條路， m是 大好 diorh是 大歹。 親像頭前ｅ例 diorh是 大歹， 因為 hit隻狼 最後死 a。 Teh股票 來講， 若是失敗diorh會 死gah 真歹看； 仝款ｅ道理， 若是 大獅走轉去 籠仔附近， 小丑仔可能 diorh會死翹翹， 一蕊目睭 失明ｅ鹿母， 卻 身亡di 安全ｅ 安穩思維 中。

勇氣， ma是 狼性思考法 重要ｅ因素。  因為 做重大決定ｅ 時， 咱攏需要 大大ｅ勇氣。 更何況 是 di危急ｅ時陣 le？ 頭前ｅ 所有狀況 若是 無充足ｅ勇氣， 可能攏會 變作 別個故事 吧。

有一遍， 學校ｅ運動會 辦 障礙競賽。 伊分作 真濟路線， 愈好行ｅ路 愈長、 愈歹行ｅ路 愈緊到 終點。 Zit個時陣， 狼性思考法 diorh 發揮作用： 我大膽選擇 上歹行ｅ路， 因為 我想veh贏。 Hit 條路 實在是 真歹行， 我跋倒 真濟遍。 最後 雖然 無得著 第一名，mgorh 我是 第三名。 對我來講， 狼性思考法 di zit寡時陣 會幫助我 做決定， 而且 會增加 我ｅ鬥志、 ho我m驚困難、 繼續前進， 因為 我知影 若是行過， diorh會成功。
</pre>
<p><a class="reference external" href="http://daiqi007.pixnet.net/blog/post/28343959">Original Post on Pixnet</a></p>
</div>
    <footer><hr><address><b>作者</b>:
    <a rel="author"
       href="https://izgang.github.io/author/zhang-chun-huang.html">張春凰</a>
  </address><aside>
    <i>&isin;</i> <b>分類</b>:
    <a href="https://izgang.github.io/category/19.html">19</a>
  </aside></footer>
  </article>
</main>
</div>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>